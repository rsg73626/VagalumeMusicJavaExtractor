NOOIT MET KRIJT

Beste vriend ik moet je vragen:
"Hou maar vlug je mond!"
Want ik moet het maar verdragen
Dat jij kust haar mond
’t Zijn dezelfde mooie haren
Die ik heb bemind
’t Was dezelfde mooie lach
Van hetzelfde kind

Ja, ik hoor mezelf nog zeggen:
"Kijk eens naar die kont!"
En je stem daarna weerleggen
’k Hou alleen van blond
Nee je wou die kleur van haren
Liever niet in bed
Maar wat later geen bezwaren
’t Was maar voor de pret

Beste vriend je stal mijn dromen
Van zo’n lange tijd
Nee je hoeft niet meer te komen
Met je valse spijt
En vergeet wanneer de dag komt
Dat de kleur verslijt
Met een spons al op mijn deur bonkt
Ik schreef nooit met krijt
