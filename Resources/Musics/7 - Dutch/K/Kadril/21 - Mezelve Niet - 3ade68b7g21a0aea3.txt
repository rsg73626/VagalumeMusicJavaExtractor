MEZELVE NIET

Ik ken de vliegen in de room
De mensen aan hun kleren
Ik ken de appel aan de boom
aan 't hars de coniferen

Ik ken het weer dat ken verkeren
Ken wat nooit vernieuwing biedt
Ik ken wie luieren of presteren
Alleen mezelve niet

Ten slotte zal ik alles weten
Ken ik wat kleurt of wat verschiet
Ken ik de dood die alles zal vreten
Ken ik alleen mezelve niet

Ik ken het muildier en het paard
Hun lasten en hun lonen
Ik ken de prijs van elke kaart
Ik weet de fraters wonen

Ik ken 't bargoens dat dieven klappen
Ken de vraat die slagroom ziet
Ik ken de wijn bij 't horen tappen
Alleen mezelve niet

Ik ken het slapen en het dromen
Ken het oud Boheems verdriet
Ik ken de sterke macht van Rome
Alleen mezelve niet
