VAN BOORD

Verlaat het schip mijn beste vriend
Het zou nog kunnen zinken
Ga vlug van boord en doe het zelf
Ik zal alvast eens klinken

Zoek vast je weg verlaat de zee
Er zijn nog andere paden
Verzin maar wat en antwoord met
Het zinkt, te zwaar geladen

Zie de koers verdraait
vanwaar de koelte waait
zo zullen we verder en verder gaan
Vergeet niet beste vriend
en blijf ons geod gezind
Samen zullen we nooit vergaan

Laat achter nu je 't niet meer ziet
Na zoveel lange jaren
En dat je schrikt verlang ik niet
Maar 't schip zal blijven varen

Misschien dat je ons ooit nog kruist
Het zou me niet verbazen
Voor jou werp ik het anker uit
Voor jou vul ik de glazen
