LUIAARDSGILD

Ik ben van het luiaardsgild
En van de bedelklerken
Die liever spelen en drinken gaan
Dan dat ze zouden werken

Eten en drinken is mijn motief
Vrij en vrolijk te leven
Soms vind ik mij er een zoete lief
Qm haar weer alles te geven

Mijn geld verteerd het doet me pijn
Het doet mijn vreugd verdrogen
Ik zou zo geren vrolijk zijn
Mijn beurs is leeggelopen

Wanneer ik in de kroegen kom
En daar lang heb gezeten
Dan maak ik mij langs achter weg
Betalen ben ik vergeten

Nacht na nacht op zwier geweest
Waar is de tijd gevaren
De vrouw bij wie ik het heb geleerd
Die moet ik nu betalen

Sparen ligt niet in mijnen aard
Geld is om uit te geven
Heb ik in mijn leven niets vergaard
Het blijft mij om het even

Ik ben verdwenen in de nacht
’t Was in de vroege uren
En ’k denk nog dikwijls terwijl ik lach
Aan wilde avonturen
