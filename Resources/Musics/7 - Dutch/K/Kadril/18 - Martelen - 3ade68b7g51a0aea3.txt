MARTELEN

als gij verovert als gij betovert
als gij weer goochelt met mijn gevoel
uw onvermogen tot mededogen
maakt dat gij niet begrijpt wat ik bedoel
zijt ge soms lief trots of gedreven
heel uw aanwezigheid maakt mij zo klein
door uw afkerigheid van mijn begeerlijkheid
wil ik in eerlijkheid niet bij u zijn.

al uw manieren die u niet sieren
en al uw geestigheid dienen bespot
zelfs uw aantrekk'lijkheid is maar gebrekkigheid
gunt gij uw liefste haar zoet genot
ons jonge leven is ons gegeven
om te besteden in goed vermaak
het is zeer wenselijk waart gij wat menselijk
‘k vrees dat ik uit mijn vrijheid raak

ons jonge leven is ons gegeven
om te besteden in goed vermaak
het is zeer wenselijk waart gij wat menselijk
‘k vrees dat ik uit mijn vrijheid raak

kom dan mijn waardige lieve en aardige
laat mij hier liggen dicht aan uw zij
vergeef mijn klagen ‘k zal u niet vragen
of ik daarom vergeefs heb gevrijd
breng dan uw zinnen toch eens tot minnen
en deel met mij de wereldse vreugd
want gij zijt liefelijk en niet geriefelijk
wat baten anders de gaven der jeugd
