HET LIED VAN ANTOINETTE

Er was een kwade moeder, zij verkochtte haar kind
Voor eenen zilv’ren penning en eenen gouden ring
Het mooie meisje, de arme maagd zo zoet

Mijn kind je moet naar de schole toe treden
Meisje je moet naar de hoge schole gaan
Je hebt een kwade moeder en ze zou je slaan

Toen Antonette in de schole kwam getreden
toen zij in de hoge schole kwam gegaan
de scholemeester kwam er voor haar te staan

Den scholemeester, hij had er een roede
Een, twee, drij, den zoelen koelen wei
hij sloeg zo hard, zodat ze rood zag van het bloed

De zeven klerken hadden ook een roede
Den twee drij, den zoelen koelen wei
Ze hebben Antonette daar doodgeslegen

De eerste spa dat vader stak in de eerde
Daar spruit een lelie al uit haar graf
En wat stond er op die lelie geschreven
Alsdat haar moeder haar hadde verkocht

De tweede spa dat vader stak in de eerde
Daar spruit een lelie al uit haar graf
En wat stond er op die lelie geschreven
Alsdat de 7 klerken haar hadden doodgeslegen

De vader die deed er de galgen planten
Een, twee, drij den zoelen koelen wei
’t Was om de meester en de klerken daaraan te hangen

De vader die deed er een oven heeten
Een, twee, drij den zoelen koelen wei
’t Was om de kwade moeder daarin te doen zweten
