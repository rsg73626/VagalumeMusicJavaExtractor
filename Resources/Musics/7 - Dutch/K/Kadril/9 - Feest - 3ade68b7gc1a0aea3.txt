FEEST

Hier is het eind, het eind van het feest.
Kom, we gaan naar beneden.
De bloemen zijn dood, de flessen zijn leeg.
Het was mooi, maar nu is het verleden.

Jij was zo mooi, jij was prachtig,
maar jij, jij hebt je strijd nu gestreden.

Menigte weg, herrie verstomd.
Wat het waard was zal moeten blijken.
Kom met me mee, stap uit de zon.
De wereld hoef tnu niet te kijken.

Jij was zo mooi, jij was prachtig,
maar jij, jij hoeft niets meer te bereiken.
Jij was zo mooi, jij was prachtig,
maar jij, jij hoeft niets meer te bereiken.

Hemelvaarts-ochtend, heldere zon.
Kom, we gaan naar beneden.
Het feest is geëindigd zoals het begon.
Lach nog éénmaal voor mij, wees tevreden.

Jij was zo mooi, jij was prachtig.
Maar jij, jij hebt je strijd nu gestreden.
Jij was zo mooi, jij was prachtig.
Maar jij, jij hebt je strijd nu gestreden.
