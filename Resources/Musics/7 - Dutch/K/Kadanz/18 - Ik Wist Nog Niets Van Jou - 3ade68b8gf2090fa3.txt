IK WIST NOG NIETS VAN JOU

'k Heb nachtenlang gezworven
Van de een naar d'andere kroeg
Om de onrust die ik thuis had
Kwijt te raken
Na het drinken van wat glazen
Viel de nacht reusachtig mee
Dan was er niemand meer
Die mij nog iets kon maken
Soms wankel op m'n benen
Met in m'n hoofd een licht gevoel
Leek aan de weg terug naar huis
Geen eind te komen
Maar wonder boven wonder
Vond ik altijd weer m'n bed
En zonk ik heel tevreden weg
In diepe dromen
Maar het ochtendlicht was wreed
Als ik m'n ogen open deed
Lag de dag weer als een dreigbrief op m'n mat
Ik wist nog niets van jou
Niet eens dat jij bestond
Ik had nog geen idee hoeveel je mij zou geven
Maar sinds de eerste morgen dat ik jou naast me vond
Is de onrust in m'n hart voorgoed verdwenen
Ik had m'n avontuurtjes
Voor een nacht en soms voor twee
En het leek zo nu en dan veel te beloven
Maar dat die hoop vergeefs bleek
Bracht me nooit echt van m'n stuk
In ware liefde kon ik toen nog niet geloven
Maar het ochtendlicht was wreed
Als ik m'n ogen open deed
Lag de dag weer als een dreigbrief op m'n mat
Ik wist nog niets van jou
Niet eens dat jij bestond
Ik had nog geen idee hoeveel je mij zou geven
Maar sinds de eerste morgen dat ik jou naast me vond
Is de onrust in m'n hart voorgoed verdwenen
Is het niet raar dat ik zo snel aan jou gewend ben
Ik ben verslaafd aan al die dingen die je doet
Ik zou je voor geen goud meer willen missen
Ik zou niet eens meer weten
Hoe ik zonder jou nog leven moet
Maar sinds de eerste morgen dat ik jou naast me vond
Is de onrust in m'n hart voorgoed verdwenen
Ik wist nog niets van jou
Niet eens dat jij bestond
Ik had nog geen idee hoeveel je mij zou geven
Maar sinds de eerste morgen dat ik jou naast me vond
Is de onrust in m'n hart voorgoed verdwenen
