VOORJAAR (AMSTERDAM)

Je ging in Amsterdam studeren
Je kwam uit een gegoed milieu
En pa zag je graag verder leren
Maar voor jou was 't meer dan dat:
Je zocht de vrijheid van de grote stad

Je wist niet goed waar te beginnen
Waar kwamen jongens zoals jij?
In kroegen die je zag van binnen
Was er wel eens iemand bij
Waarvan je dacht: zou dat er een zijn

Amsterdam, het uitgaansleven
Amsterdam, waar zoveel kon
Amsterdam, de tolerantse
Sinds Berlijn waar het begon

't Gebeurde zomaar op het Damrak
Hij keek je aan en bleef toen staan
Niet eens verbaasd dat hij je aansprak
Ben je met hem meegegaan
De allereerste stap had je gedaan

Hij heeft je de weg gewezen
Naar de Bolero Bar en naar Circuit
En andere clubs alleen voor leden
Waar eenmaal bekend geraakt
Je nieuwe vrienden hebt gemaakt

Amsterdam, het nichtenleven
Amsterdam, waar zoveel kon
Amsterdam, de tolerantse
Sinds Berlijn waar het begon

Je las de kranten en opinies
De halve wereld stond in brand
Maar wij hadden de Waterlinie
En Wilhelmina zei nogmaals:
Het Nederlandse volk blijft stipt neutraal

Je werd verliefd in voorjaar '40
De mooiste lente van de eeuw
Je sliep bij hem en was gelukkig
En in die eindeloze tijd
Voelde jij je eindelijk bevrijd
