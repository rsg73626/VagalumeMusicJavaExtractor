WAT DOE IK HIER

Er ritselt in de struiken iets
Ik weet niet wat het is
Het kan een enge slang zijn
Of een grote hagedis
't Barst hier van de dieren
En het meeste bijt of steekt
Maar net een maatje groter
Dan in Middelburg of Sneek

Het meisje van het reisburo
Deed vreselijk haar best
"Dat eiland", zei ze
"is door het toerisme niet verpest"
Ze zwaaide met een folder
En lachte heel brutaal
"Voor zo'n sportieve man als u
Is dat toch ideaal?"

Ik heb aan haar gedacht
Toen de DC3 me had gebracht

refr.:
    Oooh, wat doe ik hier?
    Dom, dom, dom
    Ik kwam voor m'n plezier
    O, wat doe ik hier?
    Ik kwam voor mijn vakantie
                                 
De auto die ik huurde
Hing met touwtjes aan elkaar
En ergens in de rimboe
Lag een hele grote schaar
Nu loop ik hier al uren
En nog steeds geen dorp in zicht
Ik kijk op m'n horloge
Want het blijft niet lang meer licht

'k Begin zelfs te verlangen
Naar dat vrees'lijke hotel
M'n bed dat kraakt en doorzakt
En een hernia voorspelt
De airco maakt zo'n herrie
'k heb het rotding uitgezet
Nu word ik 's morgens wakker
Met een zwembad in m'n bed
 
Hoe kom ik ooit bij jou?
Ik loop in de hitte
Jij in Grouw

refr.

Plotseling wordt het donker
De zon valt in de zee
Ik zie geen hand voor ogen meer
De maan werkt ook niet mee
Overal geluiden
Takken kraken
En een stem zegt heel dichtbij
'voodoo-tijd"

refr.
