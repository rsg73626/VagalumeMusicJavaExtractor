LAATSTE DANS

Nog maar een schim van wie je was,
pak je opeens mijn handen vast.
Je sprteekt verward, ik weet niet goed,
wat jij me vraagt dat ik moet doen.
Je lacht heel zacht als ik het raad,
dan draai ik hard je liev´lingsplaat
en zoek ik snel je kamerjas
en houd die vast of jij ´t was.

Ik neem jou zo in mijn armen,
dans door de kamer, samen met jou.
En vier zo alle jaren,
al die heerlijke jaren, samen met jou.

Zo vol plezier voor een moment,
zoals ik jou lang heb gekend.
Plots val je weg, kijk mij niet aan,
al roep ik nog zo luid je naam.
Met elk uur dat nu verstrijkt,
raak ik jou een beetje kwijt.
De angst die slaat me om ´t hart,
ik draai de plaat nog eens, keihard.

Ik neem jou zo in mijn armen,
dans door de kamer, samen met jou.
En vier zo alle jaren,
al die heerlijke jaren, samen met jou.


(c) H.Schulte en J v.d. Ven
