BARRACUDASTRAAT

In de Barracudastraat
Begint het echte leven laat
Wanneer 's morgens vuilnislieden
Stiekem door gordijnen spieden
Liggen de dames uitgeteld
En telt hun pooier geil z'n geld
Dan is het goud weer uitgeklaterd
Alleen de straathond die er watert
Ziet de schoonheid van de goot
Als uitlaatklep voor hoge nood

Staat de zon op het hoogste punt
Dan opent gokhal "Gouden Munt"
En knippert wild de feestverlichting
Lokt de gokkers in zijn richting
Daar wacht gretig de kassier
Hij wisselt geld, vertrekt geen spier
En al spoedig is het dringen
Om knaken door de gleuf te wringen
Dan gooien Achmed en zijn maat
Hun weekloon in een automaat

refr.:
    In de Barracudastraat
    In de Barracudastraat
    In de Barracudastraat
    In de Barracudastraat

De avond wordt in rood gehuld
De etalages goed gevuld
Men verdringt zich voor de ramen
Voor de trots van Suriname
Ook bij Sjaan uit Sappermeer
Lopen heren op en neer
En Eileen van de Antillen
Toont haar welgevormde billen
Peinzend staat daar menig man
Of bruin dat nog wel trekken kan?

Club "Why Not" staat op z'n kop
Daar treden 's nachts de sterren op
Zwaar bepoederde gezichten
Strakke jurken, dikke nichten
Doen de oude discohits
Van Divine en Eartha Kitt
Shirley Bassey heeft juist door een 
Wilde sprong haar borst verloren
De jury trekt zich terug voor haar beraad
En Madonna ligt nog steeds in een spagaat

refr.
