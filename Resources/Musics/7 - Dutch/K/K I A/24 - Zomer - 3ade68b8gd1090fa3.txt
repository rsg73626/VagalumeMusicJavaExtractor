ZOMER

Elk joor no blankenberge mè de tent,
iederiën goe gezind en de zon die schent,
's nachts ons storte in't uitgangsleve,
al miënig glas in ons stroot gedeve.
Smerges oepstoon mee een lief in oe hand.
derno vuts goon maffe oep het strand.
Ne zonnebril gekocht want het licht is toch zoe fel,
hoes dat da komt wet menne lever wel.
Het bjest uithange en onnoëzel doen.
Oep de mense die oe bezin doedde ne goeienodenoen.
En as we inkoëpe doen in den delhaize
dan kome we zat trug boate me ne roewe neus
Want 't is taad veu te frotse, 't is taad veu te zonne,
't is taad veu te bakke want de zomer is begonne!
'T is taad veu de maskes mé hiël waanig oon,
veu terraskes me een pint en ne barbeque in oeven toan!

Deze mergend oepgestoan mé ne kop vol koter,
gedreve deu den deust ging'k oep zuuk achter woter.
Menne mond zoe droëg lek een non heur foef
en do hee pesies iëne mé men hoor geroefd.
Menne schedel sto oep beste veu de zoeveulste kiër,
mo ik hem ni gekotst en dooroep zennek fier.
Ik bak ne boterham en ik braa een aar,
de zon schent zoë hèt da ge bleft plekke in den taar.
En dan paazek eroon, do lei een fien in maa bed

ist na katrien of elke, 'k zen vergete hoe ze hèt.
Ze lei do nog altaa in heure flikker te maffe,
en ik paas godverdekke, das een straffe! De schoënste fien van't stad, ik hem geluk gehad.
Den hiële nacht gefrotst en gezwet in't bad.
Mo lak ze do na lei zodde ze vaaf frang geve,
dus gonnek no boate, do valt nog iet te beleve.
T'es wel dettig grode hiët, en gen kloëte wind,
en veu d'iën of ander rede zennek goe gezind.
Het dringt na tot maa deu watter is gebeurd:
men broek wet te klaan, de zomer is geariveerd!

Het jachtsezoen is wéal begonne,
alle teve ston voal, welle zen draa hiëte honne.
Want is er kwalitaatsvliës in't vizier,
dan zen we deroep uit gelak nen hoengerige gier.
'K gebroak nen truk uit goedele liekes heuren boek,
en overweldig deu menne macholook,
zeg ik "'k haaf van aa en ik blaaf oe traa",
mo dan kommet oppeke uit de maa.
Want ik wil ze gebroake oep een vettige waaze,
as de vaders me zin kome beginne z'al te vergraaze
Ik hem ze gère oeësters, wild, zwet of blond,
as't mo tette hei en een dikke kont.
Oëge wo da ge kunt in verdrinke,
dees avontureke zal ni botse mo klinke.
Overal riekend no zonnekreim factor vaaf,
e vraake da me kust over hiël me laaf.
En dan zeggek "doe die foefgelee na mo oat"
en terwaal pak ik heur vast baa heur turks froat.
Kwikke gelak konenkes mé proame

't is lekker en ge moet er ni van floame
