HIJ IS JUSTUS, WIJ ZIJN ERIK

Hij is Justus, ik ben Erik,
Ik ben Erik, hij is Justus,
Twee beschaafde jonge mannen
Vol met leuke toekomstplannen
Hij is Erik, ik ben Justus,
Ik ben Erik, hij is Justus
Erg benieuwd of u nu weet
Wie of hier Erik heet.
Achter de piano Eric Eijgenraam
Zeer begaafd en muzikaal
Onthoudt vooral die naam.

Wij zijn fris als twee limoenen
En wij poetsen onze schoenen
Dragen als het moet zelfs dassen,
Zijn bereid ons aan te passen.
Noodzaak als je graag wilt werken
En wilt horen bij de sterken
Want met Bijstand of WW
Tel je nergens mee.
Wie jong is heeft de toekomst
Want neem nou Zak en As
De paden op, de lanen in
Vooruit met ferme pas!

Werkelozen en kansarmen
Laat ons jullie hart verwarmen
Nooit meer naar Sociale Zaken
Arbeit zal jou frei gaan maken.
Hoofd omhoog, de blik naar voren
Knoop het goed in jullie oren
Dit wordt julie grote dag
En morgen aan de slag.
Wij hebben hier een banenplan
Doeltreffend en doordacht:
Iets waar kreperend Nederland
Zo lang op heeft gewacht.
Nu die handen uit de mouwen
Om een toekomst op te bouwen
Diefjes vangen, duifjes voeren,
Bijstandsmoeders gaan beloeren,
Proefpersoon voor medicijnen,
Burgerwacht in voetbaltreinen,
Pater, non, of jezuiet
Zo moeilijk is dat niet.
Ga iets ondernemen
Maak een nieuw begin
Verwek desnoods een kind
En sticht een uitgebreid gezin.

Ferme jongens, stoere knapen
Kunnen poep van straat gaan rapen
Muur behangen, ramen lappen
Met een rijke poot aanpappen.
Ga die vrije tijd benutten
Want je kan toch strand gaan jutten,
Graaf een gat en vind een schat
Niks simpeler dan dat.

Zulk een rijke keuze, je krijgt gewoonweg zin,
Dus weg bij jullie tante Truus, de wijde wereld in.

Turf gaan steken op de Kempen
Of de Markerwaard gaan dempen
Druiven plukken, junkies wassen
Bij de buren op gaan passen
Mocht u moeilijk kunnen kiezen
Of alsnog de moed verliezen
Denk nog even met ons mee want nu komt fase twee...
