WAAROM JUIST MET HEM?

Ik lustte mijn biertje, ik was niet perfect
Toch heb jij tenslotte mijn charmes ontdekt
Jij vroeg mij ten huwelijk, mijn antwoord was ja
Toen was ik dronken, en jij was gaga

De nacht na de bruiloft, een bed als een plein
Met overal vlekken van champi en wijn
Ik nam jou van achter, van voor en opzij
Althans, dat vertelde jij 's morgens aan mij

Die dingen gebeuren, jij wilde niet zeuren
Jij dacht: dat komt goed
Maar ik had al eerder de ware ontmoet

He, Ineke

Al was ik geen droomprins, zelfs verre van dat
Toch heb jij daar nooit erg veel last van gehad
Ik stofte het eten, ik kookte de plint
En gaf met veel moeite jouw borst aan ons kind

Die dingen gebeuren, nou moet je niet zeuren
Jij dacht: dat komt goed
Maar ik had al eerder de ware ontmoet
Lekkere krat van me

Een open relatie, bij jou liep het storm
Ook ik wilde vreemd gaan, maar was nooit in vorm
Jij was niet te stuiten, jij had een groot hart
En noemde mij heel vaak, per ongeluk, Bart

Die dingen gebeuren, dan moet je niet zeuren
Dat helpt je geen biet
't Komt wel in orde
Misschien ook wel niet

Okay, ik besef nu, ik schoot erg tekort
En ik zie helder in dat het nooit meer iets wordt
Maar ik voel mij tevreden, ik ben in balans
Want ik zie rond jouw lippen de herpes van Hans
