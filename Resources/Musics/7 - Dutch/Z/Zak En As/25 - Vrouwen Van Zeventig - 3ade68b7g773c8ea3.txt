VROUWEN VAN ZEVENTIG

Vrouwen van zeventig
Best wel lief maar ze hebben het niet
Ze raden gedachten als opa beneden het buurmeisje ziet
Als kreupele hindes bezorgen ze
's Middags de thee bij zijn stoel
Vrouwen van zeventig, winters gevoel

Vrouwen van zeventig
Boos op Mies Bouwman
Die trut blijft steeds jong
Zo stijlvol gekleed, zo ad rem
Zo ontspannen, zo still going strong
Vrouwen van zeventig
Zien in de supermarkt de Aktueel
En denken met weemoed:
Ik had net zoveel

Vrouwen van zeventig
Weten nu alles dankzij de Margriet
Maar toen zij het konden proberen
Bestonden die kunstjes nog niet
Onder en boven, het voorspel
Het naspel, nu is het te laat
Vrouwen van zeventig
De droom en de daad

Vrouwen van zeventig
Dik snoer met parels vervangt hun gezicht
Het vel is verdord, het karkas is gekrompen
De oester is dicht
Opa kijkt zwijgend naar Sky Channel
En ziet Patricia Paay
Oma begrijpt hem
En geeft hem een doodschop
