STAP IN DE WERELD DIE MARINE HEET

"Mijn militaire diensttijd was voor mij de mooiste dag uit mijn leven
Ik heb dan ook het groots mogelijke respect voor al die fors gebouwde, fris geschoren
jongemannen, zo uit de klei van de polder getrokken, die na de MAVO en de HAVO, voor
ons allemaal de NAVO gaan doen."

Stap in de wereld die marine heet
Marine heet, marine heet
Stap in de wereld die marine heet
Of blijf je liever veilig aan de kant

Het is een spannend jongensboek maar ook een slagerij
Een lux' hotel dat spijkerhard kan varen
Ruim voorzien van drank en rubberwaren
Met knuppels en computers, nee, 't is niet de visserij
In pasgewassen uniform kies jij het ruime sop
En stapt aan wal in verre vreemde landen
Je neemt wat foto's en je schudt wat handen
Je zegt beleeft gedag en blaast vervolgens alles op

Stap in de wereld die de luchtmacht heet
De luchtmacht heet, de luchtmacht heet
Stap in de wereld die de luchtmacht heet
Of blijf je liever veilig op de grond

Jij scheurt met je F-16 alle trommelvliezen los
Jij kan kiezen uit wel duizend knoppen
Na het bombarderen taxfree shoppen
En als je ergens landen moet dan kappen ze het bos
De indruk is verpletterend die jij op vliegshows maakt
Bij elke salto rollen weer de koppen
Jij bent een held, geen burger kan jou stoppen
En gratis een nieuw vliegtuig als de luchtafweer je raakt

Stap in de wereld die het leger heet
Het leger heet, het leger heet
Stap in wereld die het leger heet
Of blijf je liever bij je moeder thuis

Straks trek jij met je Leopard de klinkers uit de straat
En kan je met een schot een mug castreren
Of met een vlammenwerper iets solderen
En al dat dure speelgoed krijg je gratis van de staat
Jij scheert jezelf straks heel ontspannen met een bajonet
Jij kan een telefoonboek decoderen
En leert om collectief te masturberen
En als je maat je tegenstaat, dan schijt je in z'n bed

Stap uit de wereld die beschaving heet
Beschaving heet, beschaving heet
Stap uit de wereld die beschaving heet
En wordt een Echte Man
