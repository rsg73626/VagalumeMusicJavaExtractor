SCHRIJVERS MOETEN REIZEN

Schrijvers moeten reizen
Dat schijnt verplicht te zijn
Per schip, kameel en trein
Is wat ze ons vertellen
Wel al die moeite waard

Wat valt er nog te melden
Waar willen ze naar toe
Toch schrijven ze die boeken
Al past al dat gedoe
Ook op een ansichtkaart

Vuilnisbakken, kakkerlakken
Sloppenwijken, rotte lijken
Jonge hoertjes, dat het warm is
Keuterboertjes, dat men arm is
Dikke moffen die maar boffen
Met die toffe Thaise jongens
Heroine, hoge heren
Onvoorziene tropenzweren

Voor wie dat leest kan er maar een conclusie zijn:
Thuis is het fijn, thuis is het fijn
Thuis is het fijn, thuis is het fijn

Schrijvers mogen reizen
Met geld van WVC
Zodat ze in Guinee
Last van heimwee krijgen
Naar Zandvoort aan de Zee

Dat houdt het volk tevreden:
Zo'n reisboek uit Guinee:
Je leest en ziet geen reden
Waarom je reizen moet
Want thuis gaat alles goed

Islamieten, die gaan schieten
Onderhuidse parasieten
Bolle buiken, dat het heet is
Dooie Duitsers, dat er Aids is
Negervrouwen, zware manden
Platgebrande regenwouden
Steeds die Duitsers, trage treinen
Vuile steden, lange rijen
