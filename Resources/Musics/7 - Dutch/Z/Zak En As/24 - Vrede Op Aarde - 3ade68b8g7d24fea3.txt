VREDE OP AARDE

Alcohol is voor de heiden
Allah legt zijn schaapjes droog
Allah kan goed autorijden
Allah krijgt hem steeds omhoog

Allah zal dit land genezen
Allah wordt door niets gestuit
Allah is een opperwezen
Allah deelt de lakens uit

Allah weet meer van karate
Dan die lieve God van ons
Allah heeft meer heilsoldaten
Allah heeft meer pompstations

Allah heiligt de traditie
Geen tampon en geen condoom
Botte bijl voor de justitie
Zo houdt hij het tuig in toom

Allah eist dat mannen trouwen
Met een onbespoten bruid
Treft u een van Allahs vrouwen
Pak haar dan vooral niet uit

Varkens houden meer van Allah
Omdat hij geen varkens lust
Wel lust Allah geiteballen
Waarop Allahs zegen rust

Moslims houden meer van Allah
Moslims zijn vaak islamiet
Nu kunt u wel denken: Allah
Maar zo simpel is het niet

Allah houdt van tolerantie
Dat wil zeggen: die van u
Maar wie naakt zwemt op vakantie
Gaat in Allahs vleesfondue

Allah houdt van godsdienstvrijheid
Dat wil zeggen: die van ons
Maar wie Allahs wet bestrijdt
Verdwijnt in Allahs veewagons
