HELDEN VAN DE POPMUZIEK

Helden van de popmuziek leven kort maar hevig
Ze zijn veel minder stevig dan Brahms, Bizet of Bach
Die hadden niet zo'n groot publiek, dronken slechts met mate
Ze hadden in de gaten wat soberheid vermag

Brahms stierf laat en onbedorven
Haydn kon nog jaren mee
Alleen Chopin is jong gestorven
Maar dat kwam door de t.b

De muzikale goden die nu 't oor vervuilen
Die moeten zich verschuilen
In vele decibels

Dat is nu eenmaal mode, je kan ze ook zien spuiten
Of pissen tegen ruiten, ze slopen ook hotels
Otis Redding: overleden, Brian Jones: slecht afgelopen
Johnny Rotten: ging kapot en Janis Joplin: suf gezopen

De scene is doodvermoeiend, een popster gaat er aan kapot
Dit in tegenstelling tot al die ouwe lullen
Die waren minder boeiend, ze hielden meestal van hun vrouw
Altijd heel gezagsgetrouw, zuinig op hun spullen
Telemann werd zesentachtig, Bach die haalde z'n pensioen
En Handel zong als grijsaard prachtig
Liszt werd oud maar bleef het doen

Maar dat zijn ouwe lijken, dat is cultuur dus elitair
En het mist de frisse flair van de jonge doden
Die versbegraven prijken op hitlijst en videoclip
Stijgend met een stip van onder groene zoden

Elvis Presley doodgevreten
En John Lennon doodgeschoten
Buddy Holly doodgelazerd
Jicabarety Hendrix doodgespoten
Willem Ruijs zich doodgepraat
Sid Viscious zich van kant gemaakt
En wie weet niet wat er gebeurd is
Met Al Wilson en King Curtis

Holland had alleen Alberti
Die ging dood, helaas te laat
Dus zelfs al blijkt het zelfmoord, werd 'ie
Nog niks meer dan middelmaat
Muzikanten en artiesten
Neem dat lot in eigen hand
Wat hebben jullie te verliezen
Redt de eer van Nederland
Dus: Rob de Nijs krijg gauw de tering
Ria Valk, kom aan je end
Robbert, jongen, neem verkering
Met een leuke Aidspatient
Bonny, meid, ga lekker spuiten
Abraham stik in je baard
Ramses ga je fors te buiten
Aan absinth en appeltaart
Zangeres kweek snel wat kanker
Anders krijg je nooit een naam
Kortom, wie beroemd wil worden
Stort zich spoorslags uit het raam
