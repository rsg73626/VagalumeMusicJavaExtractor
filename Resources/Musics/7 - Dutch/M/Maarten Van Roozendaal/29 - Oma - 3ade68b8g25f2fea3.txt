OMA

Oma komt niet thuis, want oma staat op winnen
Drie maal bar gedubbeld, dus nu op boven door
Voor nog geen geeltje knaken en ze kan er al twee innen
Maar oma is niet lullig, ze tikt niet af, ze speelt ervoor

Tweehonderdachtendertig nu, een gamble op meloenen
Twee mislukte huwelijken en net een klok gemist
Doe oma nog een kipcorn en een hold voor drie citroenen
Twee maal valse tranen op de goedkoopste kist

Haar eerste gok was een koopman, die haar een berg van goud beloofde
Maar zich al voor z'n veertigste verdronk in het cafe
Hij schonk haar wel drie zonen, die ze ziet op haar verjaardag
Dan halen ze chinees en dan kijken ze tv

Tegen de vierhonderd nu, een pak vloei tussen de knoppen
Kijk, nu wordt het gezellig, oma glimt weer als een jonge meid
Ze haalt 'm leeg, ze voelt het, nee, oma zal pas stoppen
Als om negen uur de tent sluit, oma heeft de tijd

Haar tweede gok was een metselaar, die net een jaartje met de vut was
Haar met zijn caravan op Bakkum een mooie lente heeft bezorgd
Toen begon het hoesten en al snel kwam de benauwdheid
En met de groeten aan Van Nelle heeft ze 'm thuis nog zo'n jaar of vier
verzorgd

Oma moet naar huis en ze heeft eindelijk gewonnen
Het was dan wel niet de jackpot, maar drie geeltjes is toch goed
En nu heeft ze voor zichzelf al een mooi kado verzonnen
Maar dan zullen haar zonen wel weer denken waar ze het toch allemaal van
doet
