NIKS

Je komt thuis, je denkt: die dame ken ik
Die is van dat portret op mijn buro
Ze pakt je jas aan, zegt: "Wat ben je laat schat
Je zult wel moe zijn" Je denkt: verdomd, dat is m'n vrouw
Twee kinderen, die je papa noemen
Een hond, die zit als jij dat zegt
Je suf gehaast om een beetje op tijd in de file te staan
Kom je hier terecht
Waar ben je nou mee bezig
Weet je wat jij moet doen

Niks
Doe jij nou eindelijk maar eens Niks

Of
Je loopt in de Albert Heyn, je kent je lijstje uit je hoofd
Je hebt het helemaal voor elkaar
Je wagen volgeladen, nu langs de doekjes en de knijpers
Want de snelste rij staat daar
Bijna aan de beurt
Je denkt: Rustig blijven
Want die eikel voor je
Moet zo nodig een cheque uit staan schrijven
Het zweet gutst door je handen
Dus je duwt alvast naar voren
De vlekken in je nek en
De muziek suist door je oren
Waar ben je nou mee bezig
Weet je moet jij moet doen

Niks
Hou nou maar op met duwen en doe Niks

Adem in en adem uit en adem in en adem uit

Goed, je bent nu vier hartinfarcten verder
Nooit naar iemand geluisterd, je bent een echte kerel
Maar dit is nu werkelijk je sterfbed
Je kijkt naast je, je denkt: Verdomd, die dame ken ik
En je zegt: "Liefste, ik heb nog nooit
Van iemand zoveel gehouden als van jou"
En zij zegt: "Mag ik even uw temperatuur opnemen?"
En jij denkt: Waar ben ik nou eigenlijk mee bezig
Heb ik nou nog wat gedaan in m'n leven
Of heb ik het alleen maar druk gehad
Was ik nu bezig boodschappen aan het doen
Of was ik bezig niet te hyperventileren
Ga ik nu gewoon dood
Of ben ik bezig mooi te sterven
Waar ben je nou mee bezig
En het begint je langzaam te dagen
Weet je wat jij moet doen

Niks
Blijf nou maar rustig liggen en doe Niks
Niks
Hou nou maar op met ademhalen en doe Niks
En adem uit
