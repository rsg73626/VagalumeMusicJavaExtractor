MAALTIJD

"God, wat fijn dat jullie er zijn", zegt m'n moeder
"Ja, gezellig kinderen", zegt haar vriend
En m'n broer zegt: "Ik was gisteren in Breda"
"Ik heb het een beetje koud", zegt m'n kleine zusje
"Nou, dat valt toch best wel mee", zegt haar man
Die dus mijn zwager en vegetarisch is, dat is helemaal niet erg
Is een kleine moeite, kleine moeite
"Ik heb eigenlijk best trek", zegt m'n grote zus, die vrijgezel is
Dat is ook helemaal niet erg, wel meer mensen vrijgezel
En als je daar zelf nou gelukkig mee bent
Dat is toch juist helemaal niet erg, is helemaal niet erg
Typisch een geval wat helemaal niet erg is
"Ik was gisteren in Breda", zegt m'n broer
"Ja, dat had je net al gezegd", zegt m'n schoonzus
Die dus mijn schoonzus is
Wat moet ik er verder van zeggen
Dat is een kwestie van gedogen, dat is een kwestie van gedogen
"Nou, zullen we dan maar aan tafel", zegt m'n moeder
"Ja, gezellig kinderen", zegt haar vriend
"Tsjonge, jonge, jonge, moet je nou toch eens even kijken", zegt m'n grote
zus
Die vrijgezel is, helemaal niet erg
"Dat lijken wel garnalen"
"Nou", zegt m'n moeder: "dat zijn ook garnalen"
"Tsjonge, jonge, mam, hoe heb je dat nou voor elkaar gekregen"
"Nou", zegt m'n moeder: "daar heb ik een truc voor
Kijk, je pelt eerst een uitje
Je zet de rauwkost apart
Je laat de ananas uitlekken
Je klopt de slagroom
Je knipt de bieslook
En dan pas doe je de garnalen in een kom
Nou, gepelde uitjes erbij
Apart gezette rauwkost erbij
Uitgelekte ananas erbij
Opgeklopte slagroom erbij
Verknipte bieslook erbij
En voila, klaar is Kees"
"Nou, echt lekker, hoor, mam
Echt zalig, echt zalig"
"Ik ben een beetje misselijk", zegt m'n kleine zusje
"Nou, dat valt toch best wel mee", zegt haar man
Die dus mijn zwager en vegetarisch is, kleine moeite
"Nou, zal ik dan maar even afruimen", zegt mijn schoonzus, kwestie van
gedogen
"Ik denk", zegt mijn broer, "dat ik volgende week een Audi ga kopen
Dan ruil ik deze in en dan hoef ik nog maar even naar de bank
En dan heb ik een Audi
Dat zijn mooie auto's, hoor, Audi's"
"Tsjonge, jonge, jonge, jonge, jonge
Moet je nou toch eens even kijken", zegt mijn grote zus
Die vrijgezel is helemaal niet erg
"Dat lijkt wel een rollade"
"Nou", zegt m'n moeder, "dat is ook een rollade"
"Tsjonge, jonge, mam, hoe heb je dat nou weer voor elkaar gekregen"
"Nou", zegt m'n moeder, "daar heb ik een truc voor
Kijk, je pelt eerst een uitje
Dan maak je de rollade rondom bruin
Je laat 'm veertig minuten gaar worden
En dan
Dan doe je 'm in aluminiumfolie"
"In aluminiumfolie?"
"Ja, in aluminiumfolie"
"God, wie had dat kunnen denken, zeg"
"Zalig, mam, echt zalig"
"Ja, het is maar waar je van houdt", zegt de man van m'n zusje
Kleine moeite
"Nou, zal ik dan maar even afruimen", zegt kwestie van gedogen
"Ik heb een beetje hoofdpijn", zegt m'n kleine zusje
"Nou, dat valt toch best wel mee", zegt kleine moeite
"Tsjonge, jonge, jonge", zegt helemaal niet erg
"Moet je nou toch eens even kijken
Dat lijken wel aardbeien"
"Nou", zegt m'n moeder, "dat zijn ook aardbeien"
"Tsjonge, jonge, jonge, mam, hoe heb je dat nou voor elkaar gekregen"
"Nou", zegt m'n moeder, "daar heb ik een truc voor
Kijk, je pelt eerst een uitje"
"Ik dacht", zegt kwestie van gedogen, "dat wij maar eens moesten gaan"
"Ja, wij gaan ook, hoor, dat was gezellig, mam
Was echt hartstikke bedankt
Echt zalig, echt gezellig, echt leuk
Nou, dag mam, dag, tot volgend jaar, dag
Ja, was gezellig, was lekker, ja dag"

"Tsjonge, jonge, jonge", zeg ik tegen m'n broer
"Man, ik dacht, dat jij een Audi had"
"Nee, nee, nee", zegt m'n broer
"Nee, die ga ik volgende week pas kopen
Dan ruil ik deze in
En dan hoef ik nog maar even naar de bank
En dan heb ik een Audi
Dat zijn mooie auto's, hoor
Audi's
Dat zijn mooie auto's"
