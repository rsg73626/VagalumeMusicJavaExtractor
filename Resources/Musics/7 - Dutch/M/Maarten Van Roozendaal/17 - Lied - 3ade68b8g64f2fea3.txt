LIED

Straks schrijf ik voor het eerst een lied
Waarvan ik weet, dat jij het nooit zult horen
Geen nood, er gaat niet veel verloren
Ik maak het expres zo mooi maar niet

Dit wezenloos waarom en hoe
Er valt niet zoveel te vertellen
Wanneer de dingen echt gaan tellen
Waar ligt de zin, wat is de clou

Maar als ik iets moois proberen zou
Vroeg ik je eerst of alle woorden kloppen
En pas als jij ja zegt, zou ik stoppen
En zing ik het alleen voor jou
