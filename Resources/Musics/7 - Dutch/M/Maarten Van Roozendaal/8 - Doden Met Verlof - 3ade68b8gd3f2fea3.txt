DODEN MET VERLOF

Je geeft me heet water
Je geeft me je zakje
Je geeft me de suiker
Zoals iedere keer
Het was weer oorlog, m'n liefste
En ik heb weer geslagen
En nu sluiten we vrede
Want dat doen we steeds weer

Straks lach je
En dan grijp je m'n hand
We bedrijven de liefde
Of we doen weer alsof
We zijn doden, m'n liefste
Alleen maar doden, m'n liefste
Doden met verlof

Want al het geluk, zeg je
En alle ellende, zeg je
Het is allemaal extra
Het is allemaal iets
En we zijn hier om te leren, zeg je
En dan kan er iets fout gaan
Maar ik blijf van je houden
Het geeft allemaal niets

En dan lach ik
En dan grijp ik je hand
We bedrijven de liefde
Of we doen weer alsof
Ach, we zijn doden, m'n liefste
Alleen maar doden, m'n liefste
Doden met verlof

Want zo groot als de wereld
Zo klein is ons leven
Het begint altijd met meppen
En het eindigt met moord
Wij zijn niet anders, m'n liefste
We zijn slaaf van de wetten
Doden met verlof

Dus, geef je me water
En kom hier met je zakje
En de suiker
Voor de laatste keer
Want het zal altijd zo blijven
Er zal nooit iets veranderen
En dat we van elkaar houden
Dat helpt ons niet meer

Dus ik sta op
En ik geef je een hand
Dan neem ik afscheid
Of doe ik weer alsof
Ach, we zijn doden, m'n liefste
Alleen maar doden, m'n liefste
Doden met verlof
