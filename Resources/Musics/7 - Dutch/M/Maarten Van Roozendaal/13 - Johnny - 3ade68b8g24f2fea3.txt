JOHNNY

"Ik ben zwanger", zegt ze en oke dan, slet, nou heb ik je, denk ik
Want we hebben het al in geen maanden meer gedaan (dus hoe kan dat)
Ja, ik weet, dat je wilt sluiten, Rene, weet ik, maar zeg me eerst
Waarom, in Gods naam, wijst ze nu juist mij als vader aan
Kom op Rene, doe mij de een na laatste, de een na laatste
De een na laatste en die drinken we op haar
Op de grootste aller hoeren, drink ik
Die mij een kind wil baren, drink ik
En voor wie ik straks weer braaf naar huis zal gaan

En dan hoort ze me de trap op, weet ik en ik doe zo zachtjes mogelijk,
denk ik
Waarom draait ze zich niet om als ik haar zoen
Nee, ze huilt, dat het echt waar is, huilt ze en dat ik nu niet weg kan
lopen
Maar ik bepaal zelf wel wat m'n eigen benen doen
Kom op Rene, doe mij de een na laatste, de een na laatste
De een na laatste en die drinken we op mij
En op alle mietjes
Die zich door hun mokkels laten temmen, drink ik

Want weet je wat het is, Rene, kijk, ik kan haar wel verlaten, weet je
Maar stel je voor, dat zo'n jongen opgroeit zonder mij
Want he, Rene, ik krijg een zoon natuurlijk en doe nou snel die een na
laatste
En neem zelf wat en schrijf dat nog een keer bij
Kom op Rene, doe mij de een na laatste, de een na laatste
De een na laatste en die drinken we op hem
En op dat ik morgen kom betalen, drink ik
En op dat jij me kunt vertrouwen, drink ik
Want, echt, m'n allerbeste vriend, Rene
Ben jij

Dat vind ik nou tof van je, jongen, prosit
En is het goed als ik er nog eentje van je rook
Kijk, als het nou echt een jongen wordt, Rene, dan noem ik 'm Rene, Rene
En als het dan toch een meisje wordt ook
