MAYONAISE

Door de gangen van de stad op zoek naar mayonaise
Man, wat moest jij nou al die jaren met je fitness-apparaat
Eindelijk weer terug, je harmonie met m'n omgeving
Vet, ranzig, drie pakjes sigaretten, voordat je aan de whiskey gaat
Door de gangen van de stad op zoek naar mayonaise
Waarom zou je zes jaar trainen voor je in een tijdschrift staat

Kijk uit, loop door, kom terug, pas op
Eerst links, dan rechts, doe niets
Maak voort, blijf hier, zeg dag
Dag

Door de gangen van de stad op zoek naar mayonaise
Het neusje van de zalm in een volgescheten straat
Eindelijk weer een, een met m'n omgeving
Ik rook mee met ied're auto, ik dans in kennelijke staat
Door de gangen van de stad en uit de polonaise
Ik ben die vleesgeworden eenheid, die zich niets vertellen laat

Pak aan, leg neer, raap op, laat los, geef door, rust uit
Werk hard, slaap zacht, jas aan, knoop dicht
Biecht op, stem links, geef acht, zit recht
Eet door, mond dicht, knik ja, schud nee
Spreek luid, zeg U
U

Door de gangen van de stad
Door de gangen van de stad
Door de gangen van de stad
Door

Een snackbar in de stad en doe mij maar mayonaise
Een man hoest in z'n nek, terwijl een ander op m'n tenen staat
Man, wat ben ik een, zo een met m'n omgeving en ach, je weet maar nooit
Misschien knippert er straks wel iemand op m'n antwoordapparaat
Hmmm
