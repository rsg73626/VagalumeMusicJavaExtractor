LOL

De humor ligt op straat, vlak naast het geld
Als er bij ons in het cafe niet wordt gelachen dan wordt er wel een mop
verteld

Het is altijd lol, 't is altijd lol, 't is altijd lol
Tsjonge, jonge, wat een lachen, wat een lol

Gerard kan echt zo lang stilstaan dan is het net een beeld
En onze Bert maakt sisgeluiden, wanneer Ajax speelt
Of als rooie Ton een vaasje wil, trekt ie alleen een scheve bek
En Jan laat altijd scheten als ik aan z'n vinger trek
Of dan doet Alex of ie struikelt, zegt ie "foutje bedankt" er bij
En Hans bestelt een rondje voor de houtzagerij

Man, wat een lol, wat een lol, wat een lol
Tsjonge, jonge, wat een lachen, wat een onbeschrijfelijke lol
Wat een lol, wat een lol, wat een lol, wat een lol
Jongens, wat een vreselijke lol

's Zomers stuurt Sjon een ansichtkaart van een vrouw met blote tieten
Of als Karel naar het toilet moet gaat ie de aardappelen afgieten
Of dan knijpt Edwin in je kuiten en dan blaft ie als een hond
Sjaak bestelt een gele motor, of een broodje ongezond
De dag voor Theodoor ging trouwen hadden we 'm een luier omgedaan
En 'm die nacht verkleed als monnik over de Wallen laten gaan

Nou, wat een lol, wat een lol, wat een lol
Tsjonge, jonge, wat een lachen, hou me vast, kan het niet aan
Wat een lol, wat een lol, wat een lol, wat een lol
En laat het in godsnaam weer nergens over gaan

Laatst barstte Bart in janken uit, bleek zijn vader overleden
Want als je van de trap afvalt dan ben je gauw beneden
Dus Frank slaat z'n arm om Bart heen, zegt: "Bart, zal ik jou eens wat
vertellen
Dit is nou typisch zo'n geval van Even Apeldoorn bellen"

Man, wat een lol, wat een lol, wat een lol
Wat een lol en wat een lachen en wat een gezelligheid
Wat een lol, wat een lol, wat een lol, wat een lol
En nu nog snel een half uurtje leuk doen en dan is het sluitingstijd
