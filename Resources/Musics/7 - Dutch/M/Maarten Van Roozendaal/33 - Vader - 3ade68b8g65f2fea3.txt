VADER

Toen mijn vader dacht te sterven
Riep-ie heel z'n kinderschaar
Voor z'n allerlaatste woorden
Rond z'n sterfbed bij mekaar
Zo hoorde ik, mijn broers, mijn zussen
Mijn zoontje Pieter en een schreiende mama
Wel oprecht, maar veels te eerlijk
De biecht van onze held papa

"Ik moet jullie nog een hoop vertellen
 Voordat straks de hel mij wacht
 Ik ben de vleesgeworden leugen
 Een schande voor mijn nageslacht"

Maar, lieve papa, kom op
Je leefde voor je werk
En iedere donderdag netjes biljarten
En iedere zondag naar de kerk
Het zij u allemaal vergeven
U kunt schoon en rein naar daar
En zeker nu het zo vlak voor Kerstmis is
En voor het nieuwe jaar

"Ja, maar dat verhaal over de oorlog
 Dat verzetskruis, dat ik had
 Dat heb ik zelf nooit gekregen
 Nee, dat kruis heb ik gejat
 En, lieve Ellie, echtgenote
 Er is te veel, dat jij niet weet
 Goed, ik heb je nooit met een andere vrouw bedrogen
 Omdat ik het met kleine jongens deed
 Van die ranke jongensbenen
 Zo'n gezonde jongensblik
 Dus lieve Pieter, kleine nozem
 Die clown laatst..."

Ja, maar pap, kom op
Je leefde voor je werk
En iedere donderdag netjes biljarten
En iedere zondag naar de
En toen hij dan eindelijk eens klaar was
Toen zuchtte hij
Dat we nu maar zo snel mogelijk afscheid moesten nemen
En toen vertrokken wij
Met onze staart tussen onze benen
In de naam van de vader en de zoon
En de heilige geest ging er dan eindelijk
Om vier uur 's nachts de telefoon

En dat was de dokter, die vertelde
Dat hij goed nieuws te melden had
Pa begon alweer wat kleur te krijgen
En dat hij alweer kleine beetjes at
