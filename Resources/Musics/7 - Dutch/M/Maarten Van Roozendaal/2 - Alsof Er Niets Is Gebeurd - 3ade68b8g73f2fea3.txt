ALSOF ER NIETS IS GEBEURD

De zee ligt braaf te wachten
De wind leest een krant
De zon speelt over de duinen
Met de rimpels in 't zand

Alsof er niets is gebeurd

Rita hangt de was op
Joost bouwt een schuur
De hond blaft uit gewoonte
Naar zijn schaduw op de muur

Alsof er niets is gebeurd

En 't pad loopt naar 't dorp toe
De weg loopt naar de stad
Sproeiers in de tuinen
Maken soms 't asfalt nat

Alsof er niets is gebeurd

Zwaaien de bomen naar de hemel
En 't gras naar 't balkon
Blazen pijpen in de verte
Wolken naar de zon
Daar zal men toet'ren op de grachten
Daar zal men lachen in 't cafe
Daar neemt een jongen op een bakfiets
Oude masmachines mee

Alsof er niets is gebeurd
Alsof er niets is gebeurd
Alsof er niets, alsof er niets
Alsof er niets is gebeurd

Schrijft de dichter 't gedicht
Voor de vriendin die hij niet heeft
Loopt een zakenman te pochen
Over wat hij aan de armen geeft

Vertelt de kapelaan een lege kerk
"God is 't begin"
Een huis, dat schenkt zichzelf alvast
Een graanjenever in

Alsof er niets is gebeurd
Alsof er niets is gebeurd

Vallen de grachten door de sluizen
En wie valt doet niet meer mee
De rivier draagt, als domme kracht
't Water naar de zee
En die zee blijft rustig wachten
De wind verplaatst een krant
De zon speelt over de duinen
Met de rimpels in 't zand

Alsof er niets is gebeurd
Alsof er niets is gebeurd
