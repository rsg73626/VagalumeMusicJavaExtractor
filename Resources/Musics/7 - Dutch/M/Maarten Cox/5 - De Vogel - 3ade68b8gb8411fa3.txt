DE VOGEL

erlijn de grote tovenaar
Zag op een dag langst de boulevard
Een kleine jongen zeer bedaard
Met wipneus en weerspannig haar
Merlijn zei:
"Jongen kom eens hier
Met wat doe ik je nou plezier
Je moet het even overwegen
Al wat je wil zal ik je geven"

Maar de knaap zei onbevreesd:
"Meneer, meneer, ach meneer,
Ach meneer, een mooie vogel wil ik zijn
Met sterke vleugels alstublieft meneer Merlijn
Een mooie vogel in de lucht
met pluimen, poten en een vlucht
En alle kleuren van de regenboog
Ach meneer een mooie vogel wil ik zijn
Met sterke vleugels alstublieft meneer Merlijn
Dan kan ik slapen op een wolk,
de lucht doorklieven als een dolk
En het zonlicht vangen met een boog
Ach meneer een mooie vogel wil ik zijn"

Merlijn zei:
"Jongen luister even.
Als je dat wil zal ik het geven.
Bedenk alvorens uit te kiezen,
je zou een mooie kans verliezen
Wil je dan liever niet wat kracht,
en heel de wereld in je macht
Of wil je rijk zijn en heel wijs,
of koning in een groot paleis?"

Maar de knaap zei onbevreesd:
"Meneer, meneer, ach meneer,
Ach meneer, een mooie vogel wil ik zijn
Met sterke vleugels alstublieft meneer Merlijn
Een mooie vogel in de lucht
met pluimen, poten en een vlucht
En alle kleuren van de regenboog
Ach meneer een mooie vogel wil ik zijn"

En sindsdien zit er boven in de lucht
een nieuwe vogel in z'n dolle vlucht
U zeggen waar hij ergens hangt
het zonlicht in z'n wolken vangt
Of hij Merlijn nog heeft bedankt heeft dat belang
Al wat ik weet, al wat ie weet,
is wat hij deed is wat ie deed
Hij maakt plezier, hij maakt plezier als een mooi dier
Ergens ver van hier
