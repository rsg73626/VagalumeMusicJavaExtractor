AAN ALLES KOMT EEN EINDE

Vergeet het maar
Vergeet het maar
Vergeet het maar
O, neem die zware dingen
Toch niet al te zwaar
En lach maar in uw vuistje
Om woorden en om feiten
Ik spaar geen heilig huisje
Geen kolen en geen geiten

Ik spaar problemen
Gewichtige en kleine
En vul zo'n hele avond
Met de uwe en de mijne
Want achter iedere grap
En achter ieder klein mimiekje
Zit, of ik wil of niet, toch steeds
Zo'n klein problematiekje

Maar wat dan nog, lieve mensen
Wat dan nog
Want die aarde die draait
Immers toch
En zo'n nacht staat vol met sterren
En mijn rozen staan in knop
Bij de buren komt een kindje
O, het leven kan niet op

Als een feest, als een wonder ontstaat het
Dan beweegt en dan loopt en dan praat het
En niemand weet hoe het gaat
En toch gaat het
Dat je bent, dat je leeft, hoe bestaat het
Als mensen van vlees en van bloed
Die je hoort, die je ziet, die je groet
Dank u wel voor uw komst en uw lach
Goedenacht en wel thuis
Goedenacht
