JUFFROUW PETERS

Juffrouw Peters
Strikt haar veters
En ze kijkt eens in de spiegel
Of ze netjes is gekleed
Nieuwe hangers in d'r oor
Kan ze zo wel naar kantoor
En maakt dat streepje in de lengte niet te breed?

Ja, ze weet 't
Weegt en meet 't
Ze is een tikkeltje te zwaar
En daarom doet ze aan de lijn
Maar een vriendin zei laatst: wat za-je
Nou gaan zeuren om die taille
Je hebt geen man, dus hoef je ook niet mooi te zijn
