SPOOKSCHIP

Matroos De Bruin bevoer de zeven zilte zeeEn
Het was zijn eerste grote reis, hij stond aan dek
En hield de wacht
De maan was helder en het liep zo tegen tweeEn
Toen hij een schip zag zonder licht. Hij denkt: Verrek
Dat is verdacht

Was dit het spookschip dat hij kende uit verhalen
De Flying Dutchman, zou die dan echt bestaan
Het sloeg geen acht op zijn signalen
Maar was gewoon voorbij gegaan

De zwarte flanken sneden sissend door de golven
En aan het roer, zo leek het bijna, hing een lint
Van dode vis
Het hele dek was onder algengroei bedolven
Het was een vreemde schim
En hem omsloot gezwind
De duisternis

De kapitein zei: "Man, jij bent een grappenmaker
De Bruin, wat jij beschrijft, die boot daar bij dat rif
Die dingen zie je tegenwoordig vaker
Dat was gewoon een schip met gif"
