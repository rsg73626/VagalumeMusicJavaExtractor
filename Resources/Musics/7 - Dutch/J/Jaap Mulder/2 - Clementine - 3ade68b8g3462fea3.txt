CLEMENTINE

De mooiste van de les was Clementine
Gewoon zoals ze liep, zoals ze deed
Ik keek alleen en dacht dan: jeetje miene
En danste dan weer dapper door met Greet

Nooit heb ik Clementine durven vragen
Ze zwierde met Jan-Willem, Joost en Hein
Ik zag die groep opdringerige blagen
En huilde zachtjes 'los' en 'laat' en 'mijn'

Ik snikte mij door duizend droeve dansen
Mijn tango's zaten boordevol verdriet
En prijzen kreeg ik, bekers, lauwerkransen
Ik kreeg ze allemaal, maar eentje niet
