HET PARADIJS

De mens zoekt overal het paradijs
Maar het is een dwaze gril om dat te willen
Omdat de mensen veel te veel verschillen
De kranten tonen daag'lijks het bewijs

De mens zoekt overal het paradijs
En oorlog moet de weg ernaar forceren
Ach, konden wij van oude lessen leren
Dan wisten we de opbrengst en de prijs

De mens zoekt overal het paradijs
Toch zal 'ie deze lusthof nimmer vinden
Hij kan zich laten waaien met de winden
Het is een lange, reddeloze reis

Want 'alles willen' is een harde eis
Dat geldt voor Zuid-Molukkers en Chinezen
Voor Hutu's, criminelen en voor wezen
Voor stakkers in een doos of een paleis

En al woon je in de Efteling
Als Holle Bolle Gijs
De mens zoekt overal het paradijs
