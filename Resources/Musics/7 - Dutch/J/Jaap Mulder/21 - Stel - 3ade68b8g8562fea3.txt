STEL

Stel, je zit weer met z'n tweeen
Met z'n tweeen op de bank
En je hebt nog nooit gevreeen
Met je allerliefste Ank

Zij wil dolgraag makrameeen
Jij voelt veel meer voor een zoen
Trek die rokken naar beneeen
Niet twijfelen, maar doen!

Stel, je kind is als atlete
Naar een wereldtijd op jacht
Vroeg naar bed en heel veel zweten
Bijbelteksten geven kracht

Maar ze mist die bovenbreedte
Van de ware kampioen
Gooi hormonen in d'r eten
Niet twijfelen, maar doen!

Stel, je oma ligt al weken
Met een vage pijn op bed
En er komt maar taal noch teken
Dat de dood heeft ingezet

Gaat die strijd met veel gebreken
Nou ten koste van de poen
Druk 'r in een wollen deken
Niet twijfelen, maar doen!

Stel, je kunt als farmaceuten
Met je afval nergens heen
En verbranden kost weer duiten
Dus dat is het niet meteen

En dan hoor je van kornuiten
Over hulp aan Kameroen
Stuur dan snel die vuile spuiten
Niet twijfelen, maar doen!
