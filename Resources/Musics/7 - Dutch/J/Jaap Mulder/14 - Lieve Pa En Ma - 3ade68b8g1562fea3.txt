LIEVE PA EN MA

We eten rijst hier, 't lijkt wel vermicelli
Geen vlees. Je ziet, nog altijd principieel!
We doen vanuit de kibboets reuze veel:
Eergister heb ik met een knul uit Delhi

Een urenlange rit op een kameel
Gemaakt naar woeste oorden in de valley
Met oude tempels, echt heel cultureel
Nou stop ik weer, tot schrijfs en kusjes,

Ellie

De zon liep leeg in vermiljoene luchten
Zij schrijft maar niet wat 'hij uit India'
Heeft uitgespookt met haar, de nacht daarna

Veel zoeter nog dan Jaffa's zijn die vruchten
En zacht weerklonken echo's van haar zuchten
Ze was wel vegetarisch, maar ala
