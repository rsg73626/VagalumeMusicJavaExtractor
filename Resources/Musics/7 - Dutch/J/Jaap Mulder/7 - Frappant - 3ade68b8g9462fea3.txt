FRAPPANT

Als klokke twaalf dan overal
Champagnekurken knallen
Verzinkt de wereld even in de schone schijn
De koningin danst met haar slaven en vazallen
De wereldoorlog wordt gestaakt
En op De Wallen
Krijgt elke trouwe klant
Een gratis portie bitterballen
En bij de vijfde wip een flessie wijn

Dan lopen zwart en wit
Op straat gearmd te lallen
Want ohohoh, wat zijn we toch gelukkig
Met z'n allen
Maar daags erna maakt men in Tiel
En Nieuwegein
Weer doodleuk melding van een nieuwe serie
Moordgevallen

Frappant hoe snel de mens
Toch weer zichzelf kan zijn
