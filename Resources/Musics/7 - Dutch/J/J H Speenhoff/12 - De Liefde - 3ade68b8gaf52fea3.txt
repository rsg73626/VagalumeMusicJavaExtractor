DE LIEFDE

De liefde is de grootste straf
Die God ons heeft gegeven
Maar die niet weet wat liefde is
Heeft nooit iets aan zijn leven

De liefde maakt ons allen dol
We vechten om elkander
En als we moe van `t vechten zijn
Dan nemen we een ander

De liefde geeft ons moed en kracht
En lust in onze oogen
Juist als we vol vertrouwen zijn
Dan worden we bedrogen

De liefde is een ongeluk
En zit soms in een hoekje
De liefde kost aan menigeen
Zijn gansche spaarbankboekje
