ZANDSTRAAT DOOD

Het is gedaan voor al de joppers
En ruzieschoppers
In Rotterdam
Ze kenne je d'r nie meer molle
Je zakke rolle
In Rotterdam

refr.:
    Maar, waar motte die meide nou blijve
    Die op de keien staan
    Waar kenne die arreme wijve
    Nou nog d'r slaggie slaan

De Polder en 't heele zootje
Die leit 't loodje
In Rotterdam
Geen liefde en verborgen hartjes
Voor zeven kwartjes
In Rotterdam
Geen zwabbers zie je d'r meer komme
Met Pinksterblomme
In Rotterdam

refr.

De dienders met d'r lange latte
En reuze-jatte
In Rotterdam
Die hoeven d'r geen dronke-lappe
Meer op te knappe
In Rotterdam
Ze loopen nie meer met z'n driee
Met stijve kniee
Wat te verbieje
In Rotterdam

refr.

Waar motte ze nou pierewaaie
En even draaie
In Rotterdam
De huissies om je af te laaje
Die zijn verraaje
In Rotterdam
De knippies waar je in kon loopen
Om wat te kopen
Die gaan ze sloopen
In Rotterdam
