DE ROTTERDAMSE BEURS

Op de beurs daar loopen heeren
Met en zonder hoogen hoed
Die daar van elkander leeren
Hoe men geld verdienen moet

Op de beurs daar doet men zaken
In effecten en in graan
Door de herrie die ze maken
Kan men niemendal verstaan

Op de beurs mag men neit rooken
Rooken is daar onbekend
Wordt er toch eens opgestoken
Dan verschijnt de president

De president maakt je een standje
En de man heeft groot gelijk
Daarna geeft ie je een handje
Of hij lacht 's vriendelijk

Op de beurs mag men niet zingen
Niemand tapt een vuile mop
Of vertelt gemeene dingen
Op de beurs gaat dat niet op

Nergens hoort men ruzie zoeken
Alles gaat er vredig toe
Staat er iemand hard te vloeken
Dan houdt men zijn ooren toe

Op de beurs daar loopen schippers
En die spoegen op de grond
Pruimtabak en vieze snippers
Vliegen overal in 't rond

Bij de beurs daar vliegen musschen
En die tjilpen van plezier
Maar ze smijten ondertusscben
Op je jas een souvenier

Bij de beurs daar loopen vrouwtjes
s Middags tusschen twee en drie
En die dames krijgen douwtjes
Enkel uit galanterie

Al de ouwe beursmeneeren
Roepen hmm, en roepen och
Doen alsof ze zich geneeren
Maar die snoepers ze kijken toch

Bij de beurs daar koopt men kranten
Van een brave, zwarte meid
Vele heeren zijn haar klanten
Ieder zegt een geestigheid

Als dat meisje ging noteeren
Al die moppen groot en klein
Zou men zien dat beursmeneeren
Lang niet allen heeren zijn

Na de beurs drinkt men 'n sherry
Of 'n glaasje port met spuit
Die verdient heeft die maakt herrie
Die verloor die houdt zijn snuit

Op de beurs zijn soms schandalen
Menigeen wordt er besmet
Die er streken uit wil halen
Wordt er van de beurs gezet

Rond de beurs daar is 't leven
Rond de beurs daar groeit 't goud
Rond de beurs wil ieder streven
Jood en Christen, jong en oud
