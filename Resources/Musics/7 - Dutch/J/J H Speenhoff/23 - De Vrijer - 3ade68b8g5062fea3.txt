DE VRIJER

Daar was een meisje van fatsoen
Tra la, la, la, la, lom
Die had een jonge man van doen
Tra la, la, la, la, lom
Maar nooit werd zij ter trouw gevraagd
Dus bleef zij veel te lang een maagd
Tra la, la, la, la, lom

Ze droomde bijna elken nacht
Tra la, la, la, la, lom
Dat haar vrijer haar had bedacht
Tra la, la, la, la, lom
Maar wat ze in haar dromen zag
Dat zag ze nimmer overdag
Tra la, la, la, la, lom

Ze sprak d'r moeder wel eens an
Tra la, la, la, la, lom
Zeg moeder wat is toch `n man
Tra la, la, la, la, lom
De moeder was een booze vrouw
Die sloeg dat meisje bont en blauw
Tra la, la, la, la, lom

Wou jij al vrijen, dolle meid
Tra la, la, la, la, lom
Jij hebt nog zeven jaar den tijd
Tra la, la, la, la, lom
Wat wil je toch, onnozel ding
Dacht jij dat vrijen zoo maar ging
Tra la, la, la, la, lom

Toen vroeg zij aan haar vaartje raad
Tra la, la, la, la, lom
Waarom is vrijen toch zoo kwaad
Tra la, la, la, la, lom
De vader was een wijze man
En zag zijn dochter zwijgend an
Tra la, la, la, la, lom

Toen vroeg ze aan haar vaders knecht
Tra la, la, la, la, lom
Waarom is vrijen toch zoo slecht
Tra la, la, la, la, lom
De knecht dat was een leepe guit
En legde haar `t vrijen uit
Tra la, la, la, la, lom

En toen ze wist wat vrijen was
Tra la, la, la, la, lom
Verloor ze traantjes in het gras
Tra la, la, la, la, lom
Ze weende hare koontjes nat
Omdat ze nu een vrijer had
Tra la, la, la, la, lom

Die arme, onbezonne meid
Tra la, la, la, la, lom
Was weldra al haar tranen kwijt
Tra la, la, la, la, lom
En daar ze toch wel vrijen wou
Toen nam die knecht haar tot zijn vrouw
Tra la, la, la, la, lom

De moeder voelt nu groote spijt
Tra la, la, la, la, lom
Dat zij niet alles heeft gezeid
Tra la, la, la, la, lom
Zoo'n les is duizend gulden waard
Voor al de moeders hier op aard
Tra la, la, la, la, lom
