SERENADE

Geliefde Mina, ben je daar?
Ik sta weer hier met mijn guitaar
Ik ben je trouw zoals je ziet
Ik zing mijn allermooiste lied
Maar Minalief, je luistert niet

Geliefde Mina, hoor mij aan
Je moet nog niet naar bed toe gaan
Je weet toch dat ik van je hou'
Ik zing mijn lied alleen voor jou
Hier buiten in de felle kou

Geliefde Mina, ben je thuis
Of hoor je me niet per abuis
Ik zing hier toch voor jouw plezier
Ik sta hier al een uur of vier
Maar ach, daarom geef jij geen zier

Geliefde Mina, zeg toch wat
Mijn overjas is al zoo nat
Ik zie er als een vuilpoets uit
Of als een kikker op een kluit
`t Regent en ik heb geen spuit

Geliefde Mina, kom er uit
De tranen druipen langs mijn snuit
0, lieveling, verhoor mijn bee
Kom toch `s even naar benee
En breng `n hartversterking mee

Geliefde Mina, booze meid
Je hoort dat ik mijn stem verslijt
Ik voel me niets op mijn gemak
Ik word verkouden als een slak
En `k heb geen zakdoek in mijn zak

Geliefde Mina, lieveling
Zeg, wil je dat ik nog meer zing
Of lach je me daar boven uit
Verveelt je mijn verliefd geluid
Tik dan maar even op de ruit

Geliefde Mina, apekop
Ben je naar bed of ben je op
Of weet je niet dat ik hier sta
Vat donder zeg toch nee of ja
Dan loop ik je niet langer na

Geliefde Mina, ik ga weg
Maar luister goed wat ik je zeg
Je bent een hartelooze juf
Een trotsche, preutsche, nare juf
Saluut, ik heb in jou geen puf
