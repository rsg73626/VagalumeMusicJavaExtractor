SINTERKLAAS IN AMSTERDAM

Sinterklaas heeft weer gereden
Jongen, jongen, wat een bof
Voo de een bracht hij wat mede
En de andere kreeg een sof

Amsterdam werd niet vergeten
Sneeuw en slijk in overdaad
Arme stakkers gaf hij eten
Met het ruimen van de straat

Alles wat men maar kan dromen
Maakt die brave man gezond
Sinterklaas is aangekomen
Met de laatste Velzer pont

Onze stad mint hij bijzonder
Zelfs een reus bracht hij ons mee
't Is te zien, dat wereldwonder
In 't Salon des Varietes

Grote boeken kan men lezen
Over reuzen-lichaamsbouw
Maar wat kolossaal moet wezen
Is de reus niet naar zijn vrouw

Doch zoeven werd vernomen
Dat hij weer naar Polen is
Want men hoorde, poddome
Heel de reus gestolen is

Op de beurs kwam hij ook rijen
Sinterklaas bracht voor de gein
Nieuwe tegelschilderijen
Die niet zedenkwetsend zijn

In die trotse koopmanstempel
Waar geen ventilatie is
Hoort men klagen dat, warempel
Heel de boel aan 't scheuren is

Maar dat zal niet meer gebeuren
Sinterklaas verhielp de pijn
Want hij zei dat al die scheuren
Voor de ventilatie zijn

Maar de tram is van de sokken
Het verkeer is niets meer waard
Sinterklaas, die is vertrokken
Op het laatste tramwaypaard
