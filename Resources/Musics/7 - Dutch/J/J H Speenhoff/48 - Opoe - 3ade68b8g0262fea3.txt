OPOE

Opoe had d'r hele leven, voor de kindertjes gesjouwd
Al d'r meisjes en d'r jongens, waren na elkaar getrouwd
Toen is opoe in gaan wonen bij d'r jongste lieveling
En daar wachtte ze geduldig tot ze naar het kerkhof ging

In 't begin was opoe alles, ieder was haar aangenaam
't Warmste hoekje naast de kachel, 't mooiste plaatsje voor het raam
Maar toen Opoes  spaarbankboekje, helemaal was afgezet
En toen opoe lam ging liggen, moest ze 's middags vroeg naar bed

Eerst moest Opoe naar de keuken, had d'r lieveling gezeid
Toen moest Opoe naar de zolder, in de bedstee van de meid
Maanden lag ze daar te suffen, Niemand had meer medelij
Tot de kleine meid kwam zeggen, dat d'r opoe niks meer zei
