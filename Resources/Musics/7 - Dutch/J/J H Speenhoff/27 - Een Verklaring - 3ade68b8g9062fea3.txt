EEN VERKLARING

Ik hou van alle vrouwen
Mijn hart is veel te groot
Daar ben ik mee geboren
Daar ga ik ook mee dood

Ik kan geen vrouwen haten
Dat is een groot gevaar
Als d' een mij heeft verlaten
Dan staat een ander klaar

Ik hou' van alle vrouwen
Dat is een groot verdriet
Met een kan ik maar trouwen
En daarom trouw ik niet

Ik hou' van alle haren
Al zijn ze nog zoo raar
Ja als er groene waren
Vond ik dat geen bezwaar

Ik hou' van alle zoenen
Al doen ze nog zoo'n zeer
En krijg ik er millioenen
Dan wil ik er nog meer

Ik hou' van alle wangen
Ik knijp ze gaarne rood
Verlies ik dat verlangen
Dan ga ik eerlang dood

Ik hou van alle harten
Al zijn ze van venijn
Er is geen grooter smarte
Dan zonder hart te zijn

Ik hou' van alle oogen
Ik kijk er gaarne in
Hoe meer ik word bedrogen
Hoe meer ik ze bemin

Ik hou' van alle vrouwen
Dat heb ik nooit betreurd
En om geen kwaad te brouwen
Min ik ze om de beurt

Ik hou' van heel `t leven
Het leven om een vrouw
Om ieder wat te geven
Ben ik ze allen trouw

Moraal

Ik hou' van alle vrouwen
En toch ben ik niet blij
Geen een wil van me hou'en
Geen een heeft zijn in mij
