MEISJES VAN DE H.B.S

Jonge meisjes, korte rokken
Losse lange blonde lokken
Groote stappen zij aan zij
Loopen lachend op een rij
Meisjes van de H.B.S
Gaan als schapen naar de les
Denken over sommen na
In de mathematica

Wonderoogen als violen
Achter wimpers weggescholen
Kijken naar de lucht misschien
Om er iets geheims te zien
Meisjes van de H.B.S
Gaan als schapen naar de les
Denken over sommen na
In de metaphysica

Lippen rood als rozeblaadjes
Fluisteren geheime praatjes
Babbelen om niemendal
Van wat nooit gebeuren zal
Meisjes van de H.B.S
Gaan als schapen naar de les
Denken over sommen na
In de hooge algebra

Rose nagels, teere handen
Roode ooren, blanke tanden
Bloesemwangen zacht as zij
Blozen om een vleierij
Meisjes van de H.B.S
Gaan als schapen na de les
Leeren x en leeren y
Doen aan goniometrie

Jonge meisjes, lievelingen
Hooren gaarne zoete dingen
Stoeien liever door 't gras
Dan studeren in de klas
Meisjes van de H.B.S
Worden nufjes op de les
Loopen liever vlinders na
Zonder mathematica
