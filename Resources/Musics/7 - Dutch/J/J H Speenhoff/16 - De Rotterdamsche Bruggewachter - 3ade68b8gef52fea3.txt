DE ROTTERDAMSCHE BRUGGEWACHTER

Wanneer je aan het Maasstation
Je treintje nog wil pakken
Dan sta je voor de Leeuwenbrug
Een heelen tijd te plakken
En als je dan de Spaansche Ka
Nog haastig om wil loopen
Dan is je trein natuurlijk weg
En gaat de brug net open

Blijf voor de hekken staan
't Is toch niet eer' gedaan
Zing tot ze open gaan

refr.:
    Bruggewachter, bruggewachter
    Draai 'm nou terug
    Bijt 's op je tanden
    Spoeg 's in je handen
    Trek 's aan de slinger
    An de slinger van de brug

Wanneer je naar de Beurs toe gaat
Dan kan 't je gebeuren
Dat je soms voor de Koningsbrug
Een uurtje loopt te zeuren
Maar als je dan 't bootje neemt
En nog de Beurs wilt halen
Dan kun je voor je haast en spoed
Nog boete ook betalen

refr.

Wanneer d'r brand is bij je thuis
En je de spuit gaat halen
Dan kan je voor een open brug
Een dik kwartier staan dralen
Wanneer ze dan op d'r gemak
Dat ding weer dicht gaan draaien
Dan is de heele boel verbrand
En ligt je vrouw gebraajen

refr.

Wanneer je vrouw een kleintje wacht
Ga j'om de dokter loopen
De bruggewachter draait de brug
Dan juist toevallig open
En als je aan 't schelden gaat
Van ezels en van ploerten
Dan krijg je 'n proces-verbaal
'n Kind en een beroerte

refr.

Wanneer je al een uur of twee
'n Meisje na bleef loopen
Dan zet zoo'n kerel voor je neus
De brug tusschen je open
Ze lacht zich aan de overkant
Een aap om al je jachten
En gaat er arm in arm van door
Met 'n vent die op d'r wachtte

refr.
