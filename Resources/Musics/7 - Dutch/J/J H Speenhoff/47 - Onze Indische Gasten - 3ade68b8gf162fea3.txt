ONZE INDISCHE GASTEN

Als verfijnde hovelingen
Zo aandachtig en zo moe
Komen ze na jaren werken
Mager naar Europa toe
Om hun levers op te knappen
Op de hei of aan 't strand
Of 'n kouwe neus te halen
In 't lieve vaderland
In 't lieve vaderland

Menigeen, die vroeger jaren
Door zijn ouders werd geloosd
Komt tot iedereens verbazing
Als een prachtmens uit de Oost
Heel zijn juichende familie
Haalt hem aan de stoomboot af
Jammer maar dat hij zijn ouders
Moet gaan groeten aan hun graf

Meestal zijn hun overjassen
Veel te lang of veel te klein
Dragen ze gekleurde dassen
Die al uit de mode zijn
Met hun grote, fletse ogen
Zien ze hier 't zaakje aan
Net alsof ze weer na jaren
Voor hun kinderspeelgoed staan
