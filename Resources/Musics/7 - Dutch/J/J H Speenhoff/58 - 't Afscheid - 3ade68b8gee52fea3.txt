'T AFSCHEID

De eerste kus die jij me gaf
Veranderde mijn leven
Die eerste kus, mijn lieve lief
Zal ik je nooit vergeven

Die eerste kus was zoet als wijn
En pijnigde mijn zinnen
En zoo `t ook de laatste is
Wat moet ik dan beginnen

Die eerste kus was als een vuur
Van al te lang begeeren
Ik wilde dat die heete gloed
Mij eeuwig deed verteren

Die eerste kus was als een bloem
Met felle roode blaren
Ik zal die bloem mijn leven lang
Aanbidden en bewaren

Uw kussen zijn zoo goed gezind
En zonder mededoogen
O kus me met je lieve mond
Weer leven in mijn oogen

O kus me, kus me telkens weer
Laat me je kussen hooren
Want bij de laatste die ik krijg
Gaat mijn geluk verloren

En zoo we scheiden, zoetelief
Wat eenmaal zal gebeuren
Dan wil ik om jouw eerste kus
Mijn leven lang nog treuren
