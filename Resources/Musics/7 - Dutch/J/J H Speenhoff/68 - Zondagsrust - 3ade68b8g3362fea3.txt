ZONDAGSRUST

Zondag is de dag des Heeren
Iedereen rust Zondags uit
Laat ons dus den Zondag eeren
Nergens klinke wangeluid
Geen lawaai meer langs de straten
Bus en tremgebel is uit
't Is verboden luid te praten
Zelfs een brand wordt niet geblusch
Alles voor de Zondagsrust

Honden mogen niet meer janken
Op de Maas wordt niet gewerkt
Arm en rijk zwelgt sterke dranken
En daarna wordt druk gekerkt
Koffiehuizen zijn gesloten
Ook de gasfabriek staat stil
Zondagsrust wordt ruim genoten
Iedereen doet wat hij wil
't Is een uitkomst, 't is 'n lust
Rotterdamsche Zondagsrust

Niemand mag muziek meer maken
Op concert of matinees
Zelfs de vogels op de daken
Houden zich des Zondags heesch
Maar, in den Dierentuin daar spelen
Muzikantjes ongestoord
Zondagsrust kan hun niet schelen
Zoo dat heel de stad hun hoort
Niemand voelt daar groote lust
Voor de zoete Zondagsrust

Daarom mis ik mijn gietare
Daarom sta ik voor Piet Snot
Zonder hulp van zoete snaren
Zeg ik wat ik zingen mot
Als ik toch muziek ging maken
Kreeg ik een procesverbaal
Daar moet ik secuur voor waken
'k Vrees de dienders en schandaal
Burgerij wees dus gerust
'k Waak voor uwe Zondagsrust
