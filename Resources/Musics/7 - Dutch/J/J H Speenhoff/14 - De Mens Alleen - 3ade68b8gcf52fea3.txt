DE MENS ALLEEN

Als een mens geen raad meer weet
Dagenlang maar kropsla eet
Gaat ie om zijn maag te stoppen
Hier en daar om duiten kloppen
O! O! O, wat een pech
Heb je geen geld dan ben je weg

Ieder mens heeft 1 papa
Gaat hij bij zich zelve na
Daarin kan men zich vergissen
Want papa kan zelf niets missen
O! O! O, wat een pech
Heb je geen geld dan ben je weg

Ieder mens heeft ook een vrind
Die hem als het lukt bemint
Maar die vrind is vaak afwezig
Of juist met zijn dienstmeid bezig
O! O! O, wat een pech
Heb je geen geld dan ben je weg

Ieder mens heeft wel een tiep
Dat de klap soms bij hem liep
Vraagt de mens zo'n tiep om duiten
Dan begint ie gauw te fluiten
O! O! O, wat een pech
Heb je geen geld dan ben je weg

Ieder mens heeft een vriendin
Maar daar steekt geen voordeel in
Als de duiten zijn gevlogen
Wordt de mens terstond bedrogen
O! O! O, wat een pech
Heb je geen geld dan ben je weg

Ieder mens heeft wel een hond
Die hij hier of daar eens vond
Heeft de mens geen geld voor brood
Hond en baas gaan samen dood
O! O! O, wat een pech
Ben je alleen dan ben je weg
