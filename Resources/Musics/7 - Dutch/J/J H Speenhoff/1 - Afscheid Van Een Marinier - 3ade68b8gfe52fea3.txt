AFSCHEID VAN EEN MARINIER

Vaarwel Marie, ik moet je nu verlaten
Ik heb getekend bij de zeesoldaten
Ik moet gaan varen langs de woeste zee
Vaarwel Marie, je kan niet met me mee
's Nachts zul je in je bedstee om mij treuren
't Is beroerd, maar ach! Het moet gebeuren
Vergeet mij niet en blijf mij eeuwig trouw
Vaarwel, vaarwel Marie, je wordt nog eens mijn vrouw

Ik zal je elke maand wat centen sturen
Daar kan je dan een kamertje voor huren
En zoek dan hier of daar een nette was
Dan heb je brood en ik ben in mijn sas
Of ga je liever appelsienen venten
Kijk dan goed uit, of 't kost gauw je centen
Enfin je weet wel wat je moet gaan doen
Vaarwel Marie, hier geef ik in mijn brief een zoen

Wanneer je 's avonds kousen zit te stoppen
Denk dan aan mij, dan zal je hartje kloppen
Doe dan je ogen met je handen dicht
En haal dan voor je, mijn bedroefd gezicht
Dan moet je stiekem in je eigen zeggen
Kon ik nou maar 's in zijn armen leggen
O, was hij nou toch voor een poosje hier
Denk daar 's om, Marie, dan doe je me plezier

O ja, Marie, dat wou ik je nog vragen
Je moet geen rooie baaien rok meer dragen
En doe die krullen van je voorhoofd weg
Die staan zo raar, dat weet je ook wel zeg
Want ga je 's avonds laat nog door de straten
Dan heeft een ieder jou zo in de gaten
Dan haalt de hele buurt je even aan
En dat mag ik alleen maar doen, je lieve man

Want als een ander met je wil gaan lopen
Moet je hem geen flauwigheid verkopen
Want kom 'k terug en hoor ik daar wat van
Ik kijk je met mijn zolen nog niet aan
Dan sla ik jou en hem finaal in drie=EBn
Geen donder kan me dan meer schelen zie je
Pas op Marie, dan maak ik je een lijk
Dan ben je naar de maan en ik heb groot gelijk

Maar lieveling, dat zal je mij niet lappen
Laat je toch nooit met een ander snappen
Dat doe je mij niet aan, waarom gewed
Daarvoor ben jij te goed, jij bent geen slet
En als ze jou soms achterna gaan lopen
Dan moet je ze een watjekou verkopen
Sla d'r maar op en hou ze van je lijf
Knijp ze maar fijn Marie, je bent een stevig wijf

Maar potverdorie, ik laat me zo niet villen
Wanneer die blauwe kerels rauzen willen
Ik sta mijn man, dan geef ik ze hun vet
Of 'k rijg ze aan mijn sabelbajonet
Maar lieve meid, ik zal voorzichtig wezen
En 's avonds moet je in het Nieuwsblad lezen
Dan zie je eens mijn naam er in gedrukt
Ik breng 't Ridder voor je mee, wanneer het lukt
