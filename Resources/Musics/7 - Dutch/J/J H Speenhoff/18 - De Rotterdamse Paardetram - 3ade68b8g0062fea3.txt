DE ROTTERDAMSE PAARDETRAM

't Gekste ding van Rotterdam
Is die goeie paardetram

Als je niet meer lachen kan
Kijk die paardetram eens an

Als je dat mirakel ziet
Lach je of je wil of niet

Iemand met een haastig lijf
Vloekt de tram geregeld stijf

't Is een groote ergernis
't Lijkt wel een begravenis

Mot je ergens gauw naar toe
Klim dan liever op een koe

Rotterdam wordt wereldstad
Na een duizend jaar of wat

Naar den Haag rijdt men dan fijn
In een electrischen trein

t Wordt een wonderlijke pracht
Als je lang genoeg maar wacht

Voor die nieuwerwetsche baan
Ging Boneski naar de maan

Maar dat heeft niet lang geduurd
Want de zaak is weer gehuurd

En nu drink je `r met plezier
Weer je lekker potje bier

Paarden zijn dan uit den tijd
Alles electriciteit

Maar de stoomtram naar Schiedam
Wordt een hazewindentram

Als `t regent dat `t giet
Is de tram er lekker niet

Roep je dan "daar heb je hem!"
Is `t nog een open trem

Als je voor de hitte zwicht
Is de tram gewoonlijk dicht

Conducteurs zijn zeer beleefd
Als je maar een fooitje geeft

De koetsiers zijn desperaat
Als de tram de rails uitgaat

Al de paarden van de tram
Zijn als schutters net zoo tam

's Morgens wordt zoo 'n tramwaypeerd
Opgewonden en gesmeerd

Als 't niet meer sjouwen hoeft
Wordt  uit elkaar geschroefd

Zijn ze afgebeuld en moe
Gaan ze naar den vilder toe

A's je uit den vreemde komt
Sta je van de tram verstomd

Iedereen vraagt dan gewis
Of  't een kinderwagen is

`t Lolligste van Rotterdam
Is die goeie paardetram

Kom je 's nachts aan `t Maasstation
Keer dan maar gerust weerom

Wat je zoekt en waar je spiedt
Maar die tram die vindt je niet

`t Is een zootje, `t is een kruis
Want je moet te voet naar buis

d' Aandeelhouders zijn tevree
Want ze doen er zaakjes mee

Ieder zit er voor zijn lol
Want de tram gaat nooit op hol
