ODE AAN NEDERLAND

O Nederland, mijn Nederland
Waar ik zo gaarne woon
Gij zijt mijn deftig vaderland
Ik ben uw trouwste zoon
O Nederland, o Nederland
Hoe komt gij toch zoo schoon

Stil Nederland, ik watertand
Wanneer ik u bekijk
Dan wuif ik met mijn rechterhand
En zeg:, , Hoe wonderlijk."
Stil, Nederland ! Stil Nederland
Geweld uit wier en slijk

Zeg, Nederland, de zieleband
Die broederliefde hiet
Is sterker dan de olifant
En echter dan graniet
Zeg, Nederland! Zeg Nederland!
Ben ik uw zoon of niet?

Ach, Nederland, wat zijt gij groot
Vooral uw waterkant
Nooit zag ik rooder avondrood
Dan aan uw blinkend strand
Ach, Nederland! Ach Nederland!
Druk mij de broederhand

Kom,  Nederland, kom plekje grond
Waar steeds mijn broodje groeit
Waar ook mijn geurig wiegje stond
En thans het slachtvee loeit
Kom, Nederland, kom Nederland!
Gij zijt met vee besproeid

Zie, Nederland. waar ik ook staar
`t Is alles po=EBzij
De duinen hier, de weiden daar
En verderop de hei
Zie, Nederland! Zie Nederland!
Mijn hunnebed zijt gij

Dus, Nederland, vertrouw op mij
Herinner u dit lied
Verlangt uw hart naar po=EBzij
Vraag dan aan mij een lied
Dus, Nederland! Dus Nederland!
Geneer u dan maar niet
