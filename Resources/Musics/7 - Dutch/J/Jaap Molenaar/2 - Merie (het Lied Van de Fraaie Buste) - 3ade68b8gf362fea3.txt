MERIE (HET LIED VAN DE FRAAIE BUSTE)

Merie, ik klim maar in de pen om jou nou 'es te zegge
Wat ik vaak, als ik bij je ben, voorop me tong heb legge
Jij vroeg mij of ik op de vaart nooit van gevoel verander
En of ik niet, naar zeemansaard, wel 's aanpap met een ander
(Niks hoor, meid)

Want, leg ik in m'n kooi
Me eige uit te ruste
Denk ik aan jou, Merie
En aan je fraaie buste

Nou ja, ik ben niet van cement, soms wil je in een haven
Ten koste van je traktement, je liefdesdorst wel 's lave
Ik weet verrekte goed, hoor meid, dat dat maar surrogaat is
En achteraf heb ik vaak spijt, want jij doet zoiets gratis

refr.:
    Maar, leg ik in m'n kooi
    Me eige uit te ruste
    Denk ik aan jou, Merie
    En aan je fraaie buste

In Rio wacht Juanita en Ingrid smacht in Bergen
En Suez, daar zal Saida veel van m'n krachten vergen
In Havre vraag ik voor Yvette een voorschot op m'n gage
In Antwerp' leeg ik bij Susette keurig een week in de menage

refr.

De hitte van de sambal drijft mij in Antinda's armen
En als de poolkou me verstijft weet Karin me op te warmen
In Dublin krijg ik van Maureen naar Ierse trant een kussie
In Hamburg, daar gedraagt Katrien zich echt niet als me zussie

refr.

En nou de moraal, Merie

Merie, je heb nou een idee hoe of de zaak d'r bij staat
Maar heus, de schuld dat is de zee, weet dat voor je me vrij laat
En snap je hoe ik er toe kom me ziel zo bloot te schrijve
Je weet nou wat ik doormaak om voor jou in vorm te blijve

Ja, leg ik in m'n kooi
Me eige uit te ruste
Denk ik aan jou, Merie
En aan je fraaie buste
