DAT KAN ALLEEN IN ROTTERDAM

refr.:
    Dat kan alleen in Rotterdam
    Ja, daar weten ze van wanten
    Kilometers in het rond
    Gaan de palen in de grond
    Waar je kijkt, aan alle kanten
    Dat kan alleen in Rotterdam
    Ja, daar weten ze van wanten
    Want de tunnel, kant en klaar
    Krijg je nergens voor mekaar
    Dat kan alleen in Rotterdam

Je kunt van Rotterdam een heleboel beweren
Maar als 't om bouwen gaat dan kun je er van leren
We varen op de Maas, we varen op de Rotte
En het duurt niet eens een dag als we die dempen motte

refr.

Boer Krelis ging op stap, wou Rotterdam bekijken
Hij keek z'n ogen uit in die moderne wijken
Hij liep de tunnel door en zei een kwartiertje later
"Da's gek, ik ben nog droog al liep ik onder water!"

refr.

Een heer uit Amsterdam, die kwam hier met de trein aan
En vroeg: "Dat steegie daar, is dat nou jullie Lijnbaan?"
Een jongen op de fiets, die riep: "He, snuiter, stop 'es
Ik kwam hier gisteren langs en toen stond er nog noppes"

refr.

Hou je goed en stevig vast
Aan die hoge Euromast
Dat kan alleen in Rotterdam
