HET VOGELTJE OP NELLIE'S HOED

Als de zondag in het land was
Dan leefde onze Pieter pas
Schone boord, schone manchetten
Gloednieuwe paarsgroen lila das
Met het meisje aan de wandel
Hemels wezen, heerlijk zoet
Mousselientje, hoge hakjes
Reuzevogel op d'r hoed
"Ik koop anders nooit met heren, die ik niet goed ken
Zoiets  vind ik niet netjes en niet goed"
"Gistermiddag is z'r nog met een vandoor geweest"
Zei 't kleine vogeltje op Nellie's hoed
"En nu 'k jou eenmaal gevonden heb, nu is het uit
Je zult m'e enig vrindje zijn, zeg, is dat goed?"
"Nou, jij kent Nel niet net zoals ik haar ken"
Zei 't kleine vogeltje op Nellie's hoed

's Avonds zag je ze dan wand'len
Zaligjes in de maneschijn
Weldra kwam haar vrind haar vragen
"Nel, wil je mijn verloofde zijn?"
Blozen was het een'ge antwoord
Toen een zedig schuchter "Ja"
Toen een poos van doodse stilte
Toen een zucht: "Spreek met Papa
'k Wil alleen jouw meisje zijn maar voor de eeuwigheid"
Zei Nellie en keek zo lief en zoet
"Gisteravond heeft z' een ander dat net zo gezeid"
Zei 't kleine vogeltje op Nellie's hoed
En toen Jan haar eens flink zoende zei ze: "O, wat fijn
't Is voor d' allereerste keer, wat is dat zoet,"
"Nou, jij kent Nel niet net zoals ik haar ken"
Zei 't kleine vogeltje op Nellie's hoed

Heerlijk dwalen door de bossen
Toekomstdromen steeds zonder end
Hij zei: "Liefste licht mijns levens
Weet je dat jij mijn alles bent?"
Als de grote torenklok dan
Onverwachts tien uren sloeg
Dan zei Nel: "Ik moet naar huis toe
Schattebout, nou is 't genoeg
Ik wist niet dat ik zoveel van iemand houden kon"
Zei Nellie met een boordevol gemoed
"Da's de zesde keer dat ze die leugenpraat verzon"
Zei 't kleine vogeltje op Nellie's hoed
"Maar nu moet ik vlug naar huis, want na tien uur op straat
Is voor 'n meisje zoals ik, niet net en goed"
"Nou, jij kent Nel niet net zoals ik haar ken"
Zei 't kleine vogeltje op Nellie's hoed

Maar na 'n poosje kwam er ruzie
De hele boel die liep verkeerd
Toen gingen ze uit mekander
Want er werd niet geharmonieerd
"Scheiden we als goede vrinden
Och het hart dat doet me pijn"
Es war' viel zu schon gewesen
Jedoch 's hat nicht wollen sein
Nellie zei: "Al je cadeautjes hou ik liever maar
Als souvenir aan jou - vin je dat goed?"
"Die staan op een rijtje in de Lommerd bij mekaar!"
Zei 't kleine vogeltje op Nellie's hoed
"Geef me enkel dan d'engagementsring maar weer t'rug"
Zei de jong'ling met een boordevol gemoed
"Nou, jij kent Nel niet net zoals ik haar ken"
Zei 't kleine vogeltje op Nellie's hoed
