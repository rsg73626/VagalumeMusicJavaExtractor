MIJN NAAM

Mannen staan voor mij te beven
Vrezen dad'lijk voor hun leven

Elke vrek betaalt tenslotte
Zelf de krenterigste Schotten
Want ik breek meteen zijn botten
Als iemand spot met mijn naam

Is er iemand nog zo dom
Dat hij toch nog met mij vecht
Dan is 't beter dat hij nu
Vast al z'n gebeden zegt

Spieren, sterk als stalen koorden
Haast gemaakt om mee te moorden
'k Ben een man van weinig woorden
Als iemand spot met mijn naam

Bill Sikes

Mannen staan voor mij te beven
Vrezen dad'lijk voor hun leven
En dat is niet overdreven
Want ik kom op voor mijn naam

Zeven potige gezellen
Wilden mij gezaam'lijk vellen
Kunnen 't niet meer navertellen
Want ik kom op voor mijn naam

Iemand lasterde mijn naam
Die nog van mijn faam niet wist
Hij is in de morgenmist
Hier uit de rivier gevist

Voor de daden van mijn handen
Zal ik in de hel belanden
Weet! Dat ik zelf onder 't branden
Mij voor m'n leven niet schaam
Dat komt door dat komt door
Dat komt door mijn naam
