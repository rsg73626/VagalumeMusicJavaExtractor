VREDESBRIGADE FALDERADE

Bij ons in de familie stikt het van de idealiste
Lid van de VPRO en zo, en Wereldfederalisten
De Dierenbescherming heeft een forse steunpilaar aan ons;
Bij 't Rooie Kruis
Zijn we kind aan huis
En bij 't Prins Bernhardfonds
Wij zouden ons moreel
Wel willen herbewapenen
Maar ze willen ons niet
Want ome Piet
Is homoseksueel
Bovendien hebben wij geen kapitalen
Maar gelukkig zijn er nog veel fijne andere idealen

Wij zullen aan konstruktieve dingen altijd steun verlenen!
Lid van de NVSH, jaja! En leve de oekumene!
Wij hebben van G.B.Hiltermann en meester Luns nu toch
Een hogere dunk
Dan van Kaj Munk
En van Vincent van Gogh
Vandaar natuurlijk, dat
De oproep van John Kennedy
Tot brigadier
Der vredes hier
Bij ons zo'n weerklank had;
Dat appel heeft de familie zo geprikkeld
Dat nu oom Sjon met tante Ant West-Afrika ontwikkelt

Tante Ant en ome Sjon bij de Vredesbrigade!
Knutselen, frutselen, hupsasa
En Unicef joech-hee!
Tante Ant en ome Sjon: Geen woorden, maar daden!
Rommelen, frommelen, faldera
Unesco joepiedee
Met de voeten op sandalen
En een hoofd vol idealen
En een koffer vol met kralen
In ruil voor 't gele metaa
Met een orgel voor de wijding
En behaatjes ter verspreiding
Met het oog op de vermijding
Van een zedenschandaa
Oms Sjon en tante Ant
Op de bres voor 't Avondland!
Van Unesco joepie-de
Unicef joech-he

En natuurlijk doet ook Joenie
De lieve goeie Joenie
De zeer humane Joenielevver mee! Ok

Teneinde te tonen, dat ze vrij zijn van diskriminatie
Vroegen die twee iedereen op de thee voor lichte konversatie
Nu vinden die negers theevisite naar 's lands wijs, en 's lands eer
Pas de moeite waard
Als het gaat gepaard
Met zeer intiem verkeer
Beleefd als blanken zijn
Greep ome Sjon zijn Ant ook maar
En hij nam haar weer
(Voor de eerste keer
Sinds meer dan zeven jaar)
Maar alras barstte tante uit in snikken
Omreden dat ze vergeten had, de pil bijtijds te slikken

Tante Ant en ome Sjon bij de Vredesbrigade!
Knutselen, frutselen, hupsasa
En Unicef joech-hee!
Tante Ant en ome Sjon: Geen woorden, maar daden!
Rommelen, frommelen, faldera
Unesco joepiedee
Met een ijskast om te rillen
En een kist vol zonnebrillen
En een mud orale pillen
Voor het goede fatsoen;
Met een atoomkop voor de pret en
Ook een startbaan voor raketten
Om de Russen te beletten
Dat ze 't zelfde gaan doen
Tante Ant en ome Sjon
Op de bres voor Washington
Van Unesco treldere
Unicef, jawe
Plus een stapel kassabonnetjes
Voor tachtig pompstationnetjes
Met olie van de Koninklijke Shell, jawel
