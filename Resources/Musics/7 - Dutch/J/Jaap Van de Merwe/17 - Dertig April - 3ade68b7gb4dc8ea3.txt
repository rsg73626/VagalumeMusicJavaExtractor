DERTIG APRIL

Wat een dag! Wat een dag!
Een en al vlag!
Een en al juichen en zingen
En hossen en springen
En dansen en joelen
Zoveel je maar wil
Wat een feest! Wat een feest!
Een en al geest!
Een en al blije verkondiging van het gezonde
Verbonden-te-voelen
Op dertig april

Dertig april! Dertig april!
Serpentines om m'n nek
En 'n mombakkes voor m'n gezicht
Dertig april! Dertig april!
De dag dat men graag zeer verdraagzaam wezen wil
'k Heb m'n buurvrouw, die Jodin is
Vanochtend op de trap gewoon gegroet
'k Heb gedanst met roomse meiden
Hoewel 'k ze eigenlijk niet moet
Dertig april! Dertig april!
'k Ben een mirliton gaan kopen
Voor konegin en vaderland
'k Heb meegedaan met zakkelopen
Voor konegin en vaderland
En bovenal: 'k heb me bezopen
Voor konegin en vaderland
Dertig april! Dertig april!
Een dag van bezinning en lol
En elke keer
Als ik weer
Het Wilhelmus hoor
Dan schiet m'n gemoed zo vol
Dan schiet m'n gemoed reuzevol

Wat een dag! Wat een dag!
Haast alles mag!
Een en al gillen
En knijpen in billen
En roepen: Wij willen geen schotjes
't Is feest, verder niks!
Wat een sfeer! Altijd weer
Dat moe'k zegge: Een en al sfeer!
Zelfs de politie die snapt
Dat, je wordt slechts getrapt
Voor het leggen van bloemen
Want da's niet aardig voor Triks

Dertig april! Dertig april!
Welk een vreugd en welk jolijt
Met een gillende keukenmeid!
Dertig april! Dertig april!
De dag dat men allemaal zeer nationaal wezen wil
Ik heb een Duitser die de weg vroeg
Zeer fijn met de verkeerde trem gestuurd
Hij wilde naar het Rijksmuseum
Ik wees hem mooi de rosse buurt

"Ik hoor het al: Biete zeer, Fraulein wo finde ich die Anatomische Les?
En dan zij weer: Ach, liebe jonge, kom binne Het waist z'n aige vanzelpst"

Dertig april! Dertig april!
Als de konegin me had zien staan daar
Voor konegin en vaderland
Had ze gedacht: 'n Leuke onderdaan, daar
Van konegin en vaderland!
En ze wees me eventjes aan Klaus aan
Als konegin en vaderland
Dreissig april! Dreissig april!
Nog even, dan is het voorbij
En dus nog een keer het Wilhelmus
En alle rooien in een harington
En dan slaat de klok weer twaalf voor mij
Voor het feest van de arbeid, een mei!

"Want dat is het aardige in het land van vader Drees: Na 30 april laten ze 't
altijd onmiddellijk 1 mei worden mits die niet op zondag valt Om vijf voor
twaalf nog gauw even de nationale hymne, om vijf over twaalf de Internationale,
die wij als zodanig natuurlijk niet zullen meezingen Zelfs de Vara doet dat
niet meer, dus waarom wij wel? Maar een voordeel heeft de dag na 30 april voor
ons allemaal"

Voor de tweede keer in twee dagen 'n dag vrij!
