WIE GEBOREN IS VOOR TAPTEMELK

Wie geboren is voor taptemelk
Kan toch niet denken
Dat we hem sjampanje zullen schenken
En wie geboren is voor rooie kool
Moet maar vergeten
Dat j'ook kaviaar kan eten

Voor jullie eigen bestwil
Krijgen jullie zetmeel, koolhydraten
Die je sterken voor je werk
En waar je poepies van moet laten

Wie geboren is als pleepapier
Die kan d'r tegen
Die kan d'r tegen
Anderman z'n billen af te vegen

Het leven heeft z'n eigen
Vanzellef, niks geen last
Je hoeft alleen te zwijgen
Want alles staat al vast

Da's makkelijk! Daar raak je aan gewend
En 't zorgt dat je je plaatsje altijd kent

Want wie geboren is als kokosmat
Moet niet verlangen
In 't salon als wandtapijt te hangen
En wie geboren is als regenwurm
Die moet maar slikken
Dat de kippen naar je pikken

Mocht je ontglippen aan de kippen
Zal een ander je wel hangen
Dadelijk bungel j'aan een hengel
Om voor hun een snoek te helpen vangen

Wie geboren is voor de poelier
Die moet maar weten
Die moet maar weten
Dat 'ie straks helaas wordt opgevreten
