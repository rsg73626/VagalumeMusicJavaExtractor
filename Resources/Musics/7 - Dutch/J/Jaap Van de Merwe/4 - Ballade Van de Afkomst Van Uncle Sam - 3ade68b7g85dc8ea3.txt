BALLADE VAN DE AFKOMST VAN UNCLE SAM

Driehonderd jaar terug lag op het westelijk halfrond
Een werelddeel waar zich geen kristelijke ziel bevond
Alleen veel Indianen Maar daar was je gauw vanaf
Wanneer je ze de volle laag, of ouwe klare gaf
Uit heel Europa kwam onverwijld de bloem der natie aangezeild

refrain:
Soldaten en andere moordenaars
Godsdienstmaniakken
Kooplui en andere zwendelaars
Knokkers, gokkers
Het soort dat hier moest zakkies plakken
Dan nog dat bazige wijf 'to tell them what to do'
En daar kwam die aan, de Amerikaan
En altijd schattig voor z'n moe

Ze brachten alkohol, beschaving en pistolen mee
Uit Frankrijk, Zweden, Engeland, en 't laagland bij de zee
Europa kreeg in ruil aardappels, rubber en tabak
Helaas, een Indiaan is blijkbaar voor kultuur te zwak
Ze zijn eraan kapot gegaan en hun bezit kwam rechtens aan

refrain

Nog bezig met het rouwen om de laatste Indiaan
Bedachten zij doortastend, hoe het nu dan wel moest gaan;
Waar blijft het ekonomies leven zonder personeel
Het antwoord liep te wachten in het zwarte werelddeel
Die negers luierden maar an; hier kwamen ze ten nutte van

refrain

De lijfelijke slavernij is niet meer efficient
Je werkt veel harder, als je financieel geketend bent
En zo regeert de Mafia nu heel Amerika
En via 't Witte Huis ook West-Europa, Afrika
De halve wereld, die maar mooi de slaaf speelt van die klerezooi van

refrain

De dode Indiaan grijnst in de prairie onder 't gras
Hij weet dat in zijn erfenis de wraak verscholen was
De Yankee kauwt zijn rubber, loopt voor gek (wat 'ie niet merkt)
De piepers lijden aan aardappelmoeheid (overwerkt!)
En wie daalt door tabak voor straf
Met longkanker te vroeg in 't graf

Soldaten en andere moordenaars
Godsdienstmaniakken
Kooplui en andere zwendelaars
Knokkers, gokkers
Het soort dat hier moest zakkies plakken
Dan nog dat bazige wijf 'to tell them what to do'
Zo gaat 'ie eraan, de Amerikaan
En ligt gebalsemd naast zijn moe
