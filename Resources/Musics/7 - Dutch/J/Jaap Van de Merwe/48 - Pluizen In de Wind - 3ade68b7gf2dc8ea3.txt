PLUIZEN IN DE WIND

refrain:
Pluizen in de wind verzweven traag
En niemand weet waarheen
Pluizen in de wind vertellen een verhaal
Dat iedereen eens heeft geweten
Maar alweer vergeten
Pluizen in de wind

Over het zand in Gaasterland
Dwalen de schapen, wit van de wol
Tot Pait Hiemstra komt
Scheren de wol, handen vol, handen vol

refrain

Hugo de Roo in Almelo
Maakt van die wol
Een degelijk hemd en
In Heerlen koopt Sjang Hameleers
Er dat hemd en draagt het

refrain

'n Degelijk hemd is voorbestemd
Door het lot
Om te eindigen als vod
't Komt bij Sam van Gein
Lompen, metalen op 't Waterlooplein

refrain

Sam moet verdwijnen uit Amsterdam
Heel de mischpoge
Kinders en wijf, plunje op z'n rug
En 't wollen hemd aan z'n lijf
't Is nebbisch

refrain

Obergefreiter Helmuth May
Poetste vandaag zijn laars
Met een lap wol uit Nederland
Zwaar van het zweet, het bloed, de tranen

refrain

Pluizen in de wind
