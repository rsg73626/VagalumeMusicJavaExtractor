HOELADIABOM

Dat is het demokratische van de moderne tijd
Dat iedereen en alles komt tot reine properheid
Wij willen hygiene. Wij moeten er naar toe
Oorlog te voeren zonder bloederig gedoe
En dan komt de wetenschap te pas
Die gehoorzaam, zonder vitten
Heel de mensheid weg wil flitten;
De soldaten van de witte
Jas

refrain:
Schoon is het soldatenleven
Hoeladie A-bom, Hoeladie H-bom, Hoela-Neutronenbom
Van je ra ra radio-aktiviteit
Gooi de bak bak bak bakterie in de strijd
Om de vijand massaal te vergeven
Schoon is het soldatenleven

Begrijp je nou die ezels die nog trekken naar het front
Volslagen overbodig en ontzettend ongezond
Ze maken het zich moeilijk. Ze maken het zo zwaar
Waarom, o waarom toch vermoorden ze elkaar
Op zo'n grove, morsige manier
Ene bom heb je van node
Om burgers per miljoen te doden
Wij ontwerpen die metode
Hier

refrain

Wat zul je nou een bajonet riskeren in je lijf
Hier zit je in een witte jas van negen uur tot vijf
Met schone handen bezig aan een kern-experiment
Veiliger dan aan 't front, en wel zo efficient
En je hoort hier niet dat rotgeluid
Van je slachtoffers, die gillen
Wij raderen, als we willen
Hele volken met bacillen
Uit

refrain
