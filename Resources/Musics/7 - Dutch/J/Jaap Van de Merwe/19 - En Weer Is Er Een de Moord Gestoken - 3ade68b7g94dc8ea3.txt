EN WEER IS ER EEN DE MOORD GESTOKEN

Hugo de Groot
(Als u 't nog niet wist)
Lag languit in zijn kist
En toch was 'ie niet dood
Dat is de reden
Waarom hij nog heden
Zijn tronie laat zien
Op elk briefje van tien
Zo gij weet, allemaal
Hoe nog steeds Huig de Groot
In verband staat met dood
En met lijken
Zal blijken
Uit volgend verhaal
De weduwe Pot
Verkoopt sigaretjes
De centen gaan netjes
In 't kistje. Op slot
Wimpie Verkerke
(Geen zin om te werken)
Draagt vesten van leer
Laat z'n brommer tekeer
Gaan. Waar doet 'ie het van
Ach, het zenuwelot
Van de weduwe Pot
Is gelenigd
Herenigd
Is zij met haar man

Want weer is er een de moord gestoken
Voor wat portretten van Hugo de Groot
De Nederlandse Bank betaalt
Aan toonder tien gulden
De weduwe Pot is dood

Mongoolse Sjanet
Verdient op de wallen
Haar geeltjes en ballen
Gelegen te bed
Mottige Koen
Heeft wel zin, maar geen poen
En hij neemt met geweld
Eerst de meid, dan haar geld
En hij smoort haar verweer
Mongoolse Sjanet
Ligt om koud op haar bed
Grijze kraaien
Verraaien
Als laatsten haar eer

Want weer is er een de moord gestoken
Voor wat portretten van Hugo de Groot
De Nederlandse Bank betaalt
Aan toonder tien gulden
Mongoolse Sjanet is dood

De heer Jan de Wacht
Vindt jongens toch liever
En veel attraktiever
Dan 't zwakke geslacht
Henkie de Vilder
Is jong, en hij wil d'r
'ns Wat, dus hij loopt
'ns Een krul in, en knoopt
'ns Wat open-en-dicht
's Ochtends vroeg in de gracht
Drijft de heer Jan de Wacht
't Kan gebeuren
Niet treuren
Wie mist nou een nicht

En weer een. En weer een moord gestoken
Zij liggen dood. Maar hun geld sirkuleert
De aarde draait wel door
Terwijl de waarde van 't leven
Dagelijks devalueert
