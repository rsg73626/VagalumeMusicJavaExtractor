OH ROLPATROON

O rolpatroon
Gij zijt gewoon
Verkrachting van de rechten ener vrouw
Zij is objekt van vleselijke lusten
Met altijd zuigelingen aan de buste
Nooit geen kans op een karriere
Omdat zijn kinderen weer bleren
Waarom moest Adam nou beslist een vent zijn
Die door het wijf aan 't snoepen werd gebracht
Waarschijnlijk was die Adam juist een vrouw
Die werd geheel te goeder trouw
Door de heer Eva overmand
En met die slang verkracht

O rolpatroon
Gij rukt de kroon
Van onze hoogbegaafdheid van ons hoofd
Geen vrouw speelt ooit de hoofdrol in 'Othello'
Want zij zit thuis om sokken te verstellen
Vrouwen zitten slechts parterre
In 't sanitair, in de vestiaire
Je zou je haren uit je hoofd gaan rukken
Maar ach, dat komt er ook alweer niet van
De vrouw die dit in haar wanhopigheid
Wil doen, denkt: La maar zitte, meid
Want zelfs een kale kop is privilege van de man

Wat heeft zo'n knappe vrouw als Juliana
Bij die ministers in te brengen Niks
Die lompe kerels koejonneren haar
Maar dat loopt af in een paar jaar
Dan worden mooi de rollen omgekeerd, met Beatriks
O rolpatroon
Wat zijt gij schoon
Mits op de juiste wijze toegepast
Hij in de keuken en de wasserette
En dan kan zij een hoge post bezetten
Rolpatroon
Mijn rolpatroon
Dan zijt gij schoon
