HOOG DE GEUS

De princevlag beschermen wij
De watergeuzen van Lumey
Vieze paapse stoutigheden
Dienen radikaal bestreden
Hoezee! Hoezee
Woeste koppen - knokken voor het recht -
Vechten voor de vrijheid, eilacie!
Gans ons bestaan hebben wij veil
Voor het heil van de Nederlandse natie
Ons vaderlands verlangen
Is: papen op te hangen
De strop mag niet zo los geknoopt
Het moet een poosje duren
Hoe langer ze daar martelen
Hoe aardiger ze spartelen:
Amusement voor uren!

Voor vaderland en riddereer
Formeel ook voor de Ware Leer
Maken wij de zee onveilig
Maar vooral de buit is heilig
Hoezee! Hoezee
Woeste koppen - knokken voor het recht -
Vechten voor de vrijheid, eilacie!
Gans ons bestaan hebben wij veil
Voor het heil van de Nederlandse natie
Door kooplui en konsorten
De hals wat te bekorten
De scheepsbijl is een beetje bot;
Dat mag de pet niet kreuken
Dan hakken we een keer of acht
Terwijl je je de blaren lacht
Want da's nou juist het leuke

Heb je geen alledaags gezicht
Dan is dat iets wat ons niet ligt
Niets kan ons dan nog beletten
Dolken in je rug te zetten
Hoezee! Hoezee
Woeste koppen - knokken voor het recht -
Vechten voor de vrijheid, eilacie!
Gans ons bestaan hebben wij veil
Voor het heil van de Nederlandse natie
Weet u, wat wij bedoelen
Als wij gaan 'voeten spoelen'?
Je bindt die kerels rug aan rug
Om ze te gaan verdrinken
De benen echter blijven vrij
Want des te langer lachen wij
Tot zij tenslotte zinken

De burgerman in goeden doen
Beschouwt ons als zijn kampioen
Maar een zeeman wil met ere
Zich ook wel eens amuseren
Hoezee! Hoezee
Woeste koppen - knokken voor het recht -
Vechten voor de vrijheid, eilacie!
Gans ons bestaan hebben wij veil
Voor het heil van de Nederlandse natie
Wie wij maar kunnen grijpen
Zal ons een doodslied pijpen
Wie van meerstemmig brullen houdt
Die zorgt dat hij hun oren
Vastspijkert aan hun eigen dek;
Dan steken wij hun schip goed lek
En dan moet je ze horen!
Nog altijd rooft de watergeus
Nog steeds is 'vrijheid' zijne leus
Moordt en entert nog, natuurlijk
Maar hij doet het nu figuurlijk

NU: De Snelst Groeiende Schande:
De Deutsche Telegraphische Zeitung
In den Niederlanden

Woeste koppen - knokken voor het 'recht'
Vechten voor de 'vrijheid' Ja, kwasi!
Jacques Gans z'n bestaan hebben wij veil
Voor het 'Heil!'
Van de na-oorlogse nazi
