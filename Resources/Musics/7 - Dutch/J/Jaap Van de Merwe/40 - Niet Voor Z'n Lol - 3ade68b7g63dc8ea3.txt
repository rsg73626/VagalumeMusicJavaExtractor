NIET VOOR Z'N LOL

Van z'n vijftiende af zei die: "Ja baas!"
En hij deed wat hem werd gezegd
Ruim driehonderd dagen per jaar deed 'ie
Dingen, die een baas hem had opgelegd
Niet voor z'n lol
Maar een mens moet toch leven
En leven kost geld
En dat groeit niet op je rug
Een die teveel heeft
Wil jou best wat geven
Als jij doet wat hij zegt
En netjes, en vlug

Op z'n twintigste ging 'ie maar trouwen
Want hij hield niet van eenzaamheid
Hij kreeg een dag vrij en de volgende ochtend
Was 'ie weer op z'n werk, op tijd
Niet voor z'n lol
Maar zo'n vrouw wil toch koken
En koken kost centen
Waar haal je 't vandaan
Je moet je verhuren
Dat weet jij toch ook? En
Zo blijven we slaven
Je ontkomt er niet aan
Op z'n dertigste kreeg 'ie 'n gedachte
Waar blijft alles toch, wat ik doe

Da baas pikt het in
En dat moest wel niet mogen
Maar hij fietste d'r toch weer naar toe
Niet voor z'n lol
Maar je hebt niet te kiezen
Want als je bonje maakt
Sta je alleen
't Is wel niet veel
Want je hebt niets te verliezen
Maar 'n vierdehands auto
Is beter als geen

Toen z'n zoon vijftien werd, zei die
"Jongen, nou is 't uit met de school
Helaas. Ga jij nou voor moeder
Maar centjes verdienen"
En hij stuurde hem naar een baas
Niet voor z'n lol
Maar zo'n jongen moet toch leven
En daar is geen kursus voor
Op de teevee
Zelf had 'ie 't ook nooit geleerd;
Nu nog even
Dan kan die gaan sterven
Van z'n A.O.W
