JE MOET DE MOED TOCH NIET VERLIEZEN

Je moet de moed toch niet verliezen
Want de zon die schijnt voor iedereen
Dus waarom zou je zitten kniezen
Kijk nou maar vrolijk
Kijk nou maar vrolijk
Kijk nou maar vrolijk zonnig om je heen

Als de zon je in de steek laat
Is de STER d'r nog, die schijnt;
Die overstemt het nieuws en nog veel meer beklemmends
En anders koesteren we ons wel bij de Hammonds
Die blijven, ondanks Van der Merwe, overeind

Je moet de moed toch niet verliezen
Want de zon die schijnt voor iedereen
Het kan gaan dooien, 't kan gaan vriezen
Wij blijven altijd
Wij blijven altijd
Wij blijven altijd zonnig op de been

We zullen later vaak nog zeggen: "Mensen, 't was een rare tijd
Maar toch wel met een hoop gezelligheid
Want, wanneer je weer een keertje bij je baas de laan uitgaat
Staan er gezellig duizend anderen ook op straat

En daarom nooit de moed verliezen
Want er is W.W. voor iedereen
Da's toch een aardige surpris
In je ellende
In je ellende
In je ellende sta je niet alleen

Geen granaat stampt hier je huis of je kafee in de pastei
Als in Noord-Ierland of het Midden-Oosten
Jouw B.T.W. gaat naar defensie. Da's een troost en
Je moet maar denken: Ergens rijdt een tank van mij

En daarom nooit de moed verliezen
Want de NATO waakt voor iedereen
Die houdt de Russen voor ons in de smiezen
En als de bom valt
Die ene bom valt
Wanneer die bom valt, is het er maar een

Als ik straks voor Onze Lieve Heer verschijn
Die zorgelijk zeg
"Wa's nou abortus? Porno? C.D.A.? En Menten
(Zeg Jaap)
Krijg ik hier straks ook die rare incidenten?"
Dan zeg ik: "God, gerust, het komt heus wel terecht

U moet de moed toch niet verliezen
Want u hebt toch nog die koorknaap Dries van Agt
Die moet u hier als aartsengel kiezen!
Zijn stom geetter is wel zo knetter
Dat heel de dag de hemel zich te pletter lacht"
