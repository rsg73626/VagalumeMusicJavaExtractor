DE VRIENDELIJKSTE KEREL VAN DE WERELD

Leuk om u weer eens een keer te zien!
Kan ik nog iets voor u doen, misschien?
Ik ben de vriendelijkste kerel van de wereld
Hi! How is life to you?
'k Zeg maar zo: Een hartelijke zin
Wil er bij de mensen altijd in
En daarom ben ik ook voor iedereen zo aardig
Hi! How is life to you?
't Is niet moeilijk, goedhartig te wezen:
Ik slik m'n venijn en m'n spijt
Net als de koeien, om het straks te herkauwen
Te gelegener tijd raak ik het wel kwijt
Elke manser van een pierement
Krijgt van mij een glimlach en een cent
Ik schenk de glazenwasser gul een kopje koffie
Hi! How is life to you?
Al m'n rispend zuur
Komt pas achter 't stuur
Van m'n auto naar boven
Hee, jij rijdt te snel!
Wacht, ik krijg jou wel!
Hup, voorbij, en dan gauw effe snije...
Maar ik maak het dadelijk weer goed
Met mijn allerhartelijkste groet
Door in 't voorbijgaan netjes naar zo'n man te wuiven
Hi! How is life to you?

Wou u met dat karretje voorbij?
Heus, 't is niet zo snel als die van mij
Dat wil ik u wel even vluchtig demonstreren...
Hoei! How is life to you?
Kinderwagen bij de knipperbol...
Mens, denk om je kind! Doe niet zo dol!
Moet u nou schrikken als mijn banden even gillen?
Hi! How is life to you?
Kijk dat brommen! 't Is de lente-met-hulpmotor
Alles waait boven d'r knie! -
Ai! Verdomme! Stak je poot dan ook uit!
Da's letterlijk 'dernier cri'...
Passe defini!
Niemand iets gezien? Dan gaan we gauw!
Evengoed wel zielig voor zo'n vrouw;
Ik hoop haar morgen anoniem een krans te sturen
'Hi! How is death to you?'
Weer een vrouw aan 't stuur...
Tegen de natuur
Want ze hebben geen remmen
Koppelen in hun Fort
Daar zijn 't vrouwen voor
Neem toch liever de trem, lelijk eendje!
Kijk, aan dimmen komt die vent niet toe!
Als-ie maar niet denkt dat ik het doe...
Ik ben - Pardon, ik was een vriendelijke kerel
Bye! 'k Rust in vrede. Bye!
