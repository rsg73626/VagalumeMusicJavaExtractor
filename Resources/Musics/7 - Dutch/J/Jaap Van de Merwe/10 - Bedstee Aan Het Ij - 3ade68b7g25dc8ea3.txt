BEDSTEE AAN HET IJ

Als ik zeg "Amsterdam", zie ik niet al die auto's
Gooi daarmee voor mijn part de Rijnmond maar dicht
Als ik Amsterdam ruik, is 't het grachtenaroma
Daar rollen de tranen van langs m'n gezicht
Als ik van Amsterdam droom, zie 'k een gracht in de regen
En geen Bijlmermeer en ook geen nieuw stadhuis
Amsterdam is voor mij een gezellige bedstee
Daar voelt heel de wereld zich hardstikke thuis
Als alles, wat bank heet, vannacht hier nog plat brandt
En Schiphol verhuist met z'n herrie naar Cadzand
En heel 't Prinsenhof vliegt, met inhoud, naar Lapland
Dan is Amsterdam nog altijd Amsterdam
't Wordt pas erg, als er geen hond meer in 't buurtcafe kwam

refrain:
Er staat langs 't IJ een warme bedstee
Bruin van eikenhout
Met rooie wolle deken
Daar kraakt het zacht
De hele nacht
Ontroerend levensteken
Daar slapen wij zoet in die bedstee
Luisterrijk en oud
Daar tikt een koperen wekker
Oost west, thuis best
In 't veilig nest
Daar kroel je lekker
De houten wand
Met honderdduizend harten met een pijl
Vertelt van liefde, hier bedreven
Liefde voor maar even
Liefde voor het leven
Soms ben je er in de saaie schemer met je lijf alleen
Maar dan opeens voel je ze aaien
Kleine handjes langs je heen
Van dit, van dat
Kabouterstad
En ik voor mij, 'k droom in die bedstee
Dat ik van je hou en jou daar fijn kom warmen
't Gebeurt me vaak
Als ik ontwaak
Dan lig je al in m'n armen
Jij met mij
In die warme eiken bedstee langs 't IJ

Als ik zeg "Amsterdam", zie ik geen burgemeester
Maar wel ouwe zeurpieten in een cafe
En ook niet al die stinkende industrielen
Die spoel ik met groot plezier door de wc
Als ik Mokum hoor, zal 't geen politiekapel zijn
Maar wel Tante Leen of een straatpierement
Of een troep demonstranten, die leuzen uitschreeuwen

refrain

Dat is, waar een mens Amsterdam aan herkent
Er staat langs 't IJ een bedstee
Plaats voor elke leuke gast
Daar wordt wat afgegiecheld
En op de plank
Een voorraad drank
Natuurlijk van Carmiggelt
Daar voelen wij
Als witte muizen in de keukenkast
Met geen gevoel voor orde
Heb je soms zin
Kom er maar in
Met kans om high te worden
Kom erbij
In die warme, eiken bedstee langs het IJ
