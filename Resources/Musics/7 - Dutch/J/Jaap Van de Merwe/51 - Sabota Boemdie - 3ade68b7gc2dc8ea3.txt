SABOTA BOEMDIE

Ik werkte bij een boer in d'oogst
Zes uur nachtrust op z'n hoogst;
Was het soms nog volle maan
Dan ook 's nachts maar doorgegaan
't Was zo'n nacht, toen ik kwansuis
Met m'n hooivork per abuis
In de dorsmachine stak
Heel het soepie in de prak

Sabotaboemdie
Dat gaf kabaal voor twee
Tandwielen en de rest
Die suisden om m'n test
Die stinkboer in paniek
"Daar gaat voor duizend piek!"
Maar ik kon altemet
Een keertje vroeg naar bed

De andere dag zei de boer: "Da's dat
'k Moet met eiers naar de stad
Smeer de kar! En opgepast
Draai de moeren stevig vast!"
Ik smeerde braaf Maar 'k deed geen moer
Aan de wieltjes van die boer
En toen hij vertrok, oh pech
Nam elk wiel z'n eigen weg

Sabotaboemdie
Zijn kunstgebit in twee
Z'n hele hoofd was net
Een grote omelet
Toen wou die onbesuisd
Met mij nog op de vuist
Ik zei: "Pardon meneer
Wat spijt me dat nou zeer"

Hij brieste: "Lui stuk sjacherijn
Jij saboteert en trekt de lijn
Hup! D'r uit!" En ik kreeg schoon
In het handje heel m'n loon
Verder ging de dorserij
Met als knecht mijn vriend erbij
Maar dat kreng stak ongezien
Ook z'n hooivork in 't machien

Sabotaboemdie
Alweer in de puree
De hele handel vloog
In 't rond en hemelhoog
De boer, hij vloekte wel
De duvels uit de hel
Maar Piet zei: "Net wa'k dacht
't Is bedtijd Goeienacht!"

Maar die boer, niet al te dom
Snapte 't hoe en het waarom
En hij zei: "Ik heb gemerkt
Dat men zich hier overwerkt"
Nu is 't bij die boer gewoon
Kortere dagen, hoger loon
En toevallig sedertdien
Nooit maleur meer aan 't machien

Sabotaboemdie
Die boer verdient voor twee
Nou loopt z'n zaak gesmeerd
Hij heeft z'n les geleerd
Zo pak je bazen an
Als het niet anders kan
Je doet er wonderen mee
Sabota boem-
Die
Jee
