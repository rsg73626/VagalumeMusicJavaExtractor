SCHERVEN VOOR VIETNAM

Morihiro... da's dat mannetje in Tokio
Die offert heel zijn jaarinkomen op, om zo
In Londen en New York te kunnen adverteren
Hoe de hel van Vietnam in een paradijs te doen verkeren
Tja, Morihiro's plan, een kinderlijk gebaar
Zo'n dwaze kleine man... De verdienste van een jaar
Toch: 't Haalt niets minder uit dan jaren diplomatenspel
Ik heb nog niks gedaan. Hij wel

Slenteren naar buiten... Piekeren op straat
Steen door de ruiten bij 't Amerikaanse consulaat
Niet dat het veel helpen zal
Maar het lucht op in elk geval

Kijk zo'n Boeddha-monnik in de straten van Saigon
Die als een laaiend flakkerende lampion
Zich totterdood verzet, dat Washington en Rome
Maar met hun vurige fikken aan zijn landje zullen komen
Het is niet onze stijl. Zelfs ingenieur Van Dis
Zie ik het nog niet doen. Niettemin, zo'n monnik is
Nee: was een man, die 'k boven tien Von Kielmannseggen stel
Ik heb nog niks gedaan. Hij wel

Slenteren en zwalken... Piekeren op straat
'Moordenaars!' kalken op 't Ameikaanse consulaat
Niet dat het veel helpen zal
Maar het lucht op in elk geval

Maar gelukkig, een regering is een mooie tolk
Naar buiten voor wat kookt en suddert in een volk
'k Wacht op hun kreet 'Vietnam!' - 'k Hoor niets. Zij zwijgen zedig
Zodat 'k zelf maar onze plicht doe en 't 'bevriend staatshoofd' beledig
"Uw president heeft zelf geweend..."
Naar eigen woord
Krijgt hij een maagzweer, als hij de kritiek maar hoort
Straks hij te bed. Tienduizend mensen in 't graf. Ik... in de cel
