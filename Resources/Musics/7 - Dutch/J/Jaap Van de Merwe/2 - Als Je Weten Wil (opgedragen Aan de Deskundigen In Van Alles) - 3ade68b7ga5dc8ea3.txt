ALS JE WETEN WIL (OPGEDRAGEN AAN DE DESKUNDIGEN IN VAN ALLES)

Als je weten wil van liefde
Moet je vragen aan de lichtekooi
En die zal zeggen
En die zal zeggen:
"De liefde is mooi!"

Als je weten wil van de hemel
Moet je vragen aan de prelaat
En die zal zeggen
En die zal zeggen:
"De hemel bestaat!"

Als je weten wil van doodgaan
Vraag de levensverzekering
En die zal zeggen
En die zal zeggen:
"Niet bang zijn! Pingping!"

Als je weten wil van honger
Moet je vragen in het restorant
Ze zullen zeggen
Ze zullen zeggen
"Alleen a kontant."

Als je weten wil van onrecht
Vraag de rechter hoe het daarmee staat;
En die zal zeggen
En die zal zeggen:
"Huur eerst 'n advokaat!"

Als je weten wil van vrijheid
Vraag 't een opgesloten delinkwent
En die zal zeggen
En die zal zeggen:
"De vrijheid? Het went!"

Als je weten wil van vrede
Moet je vragen aan de grootmajoor
En die zal zeggen
En die zal zeggen:
"Daar zorgt 't leger voor"

Als je weten wil van heilstaat
Vraag je de politieke partij;
Ze zullen zeggen
Ze zullen zeggen:
"Die komt! Stem op mij!"

Als je weten wil van longkanker
Dan vraag je de sigareboer
En die zal zeggen
En die zal zeggen:
"Hm hm Geouwehoer!"

Wat je verder nog wil weten
Mag je vragen aan de koningin
En die zal zeggen
En die zal zeggen:
" 'k Zit er zelf ook mee in"
