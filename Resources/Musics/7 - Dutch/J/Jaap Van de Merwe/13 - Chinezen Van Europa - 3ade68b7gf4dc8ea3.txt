CHINEZEN VAN EUROPA

Welke dwaas heeft indertijd eens bedacht
Dat het kaaskoppengeslacht
De Chinezen zijn van Europa?
Te gek om los te lopen

De lichtmis die dat heeft verteld
Moet hier maar eens naar een voetbalveld
Om ingetogenheid te zien
Of op de autoweg misschien
En anders kijkt hij maar eens mee
Als Mies 'Het Dorp' doet per tv
Of Nasser wijst naar Israel
Da's niet Chinees! Dat is de hel

Dan ontvlamt een Spaanse gloed
Die uit het karnemelkse bloed
Arabierendrift ontwaken doet
In het Hollandse lijf
Dan worden we Grieken
Dan worden we Russen
Ons heilige vuur is niet blussen
Dan ontwaakt een temperament
Zoals je 't van Cubanen kent
De mijnheer wordt een Zigeunervent
En de dame wordt wijf
Taarten worden Tartaren
Zakken worden Kozakken
En halve garen tot Boelgaren
