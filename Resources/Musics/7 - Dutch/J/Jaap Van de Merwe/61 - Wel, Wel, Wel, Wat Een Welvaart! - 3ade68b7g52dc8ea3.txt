WEL, WEL, WEL, WAT EEN WELVAART!

Wel, wel, wel, wat een welvaart!
Pluk de dag en pluk het uur!
Hoe lang zal het nog duren met dit weelde-avontuur
Hoog, hoog, hoog de konjuktuur!

Ah, de welvaart is fantastisch
Hoewel een beetje spastisch
Maar hij sputtert op een bromfiets door het land
De gezeggelijke heren
Die het land voor ons regeren
Houden 't klootjesvolk netjes in de hand
Want dat stoppen ze in van die mooie nieuw gebouwde krotten
Waar ze kijken naar TV, terwijl ze door de vloeren rotten
Maar we kluiven op de welvaart met ons plastic kunstgebit
Mocht je huishoudboekje toch nog sluiten met een deficit
Geloof maar, dat de fout bij jou persoonlijk zi

Alsmaar hoger gaat de kurve!
Grijp de welvaart bij zijn lurven
Want dat geeft je ergens zo een safe gevoe
Elke dag een vol uur schafttijd
En een Stichting voor de Arbeid
En een brede nationale voetbalpoel!
En wat zul je dan
Nog zeuren over al die rotfabrieken
Die de lucht en ook ons water
Met hun afval zwaar verzieken
Want we zwelgen in de welvaart
Als een lollig carrousel
Met een lekker rondje extra
Op kosten van de vrijgezel!
Daarom draaien we en varen we zo wel!

Iedereen ontvangt zijn welvaart
Franko thuis op een bestelkaart
Mits naar waarheid en in drievoud ingevuld
't Wordt berekend in procenten
Van wat je al hebt, en fondspatienten doen niet mee
Die hebben toch genoeg geduld. Die merken niks
Als ze weer in de showboat zijn genomen
Ze zijn zoet. Laat ze maar zingen
Dat het Morgenrood zal komen
Want we hebben immers welvaart!
't Is een gouden hoogseizoen!
Uitgezonderd een klein groepje
(Hooguit tien a twaalf miljoen)
Is ons hele volk in reuze goeie doen!
