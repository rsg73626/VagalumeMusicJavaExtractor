WATJEKOU PARDOEF

M'n vader is een diender met een dikke gummiknuppel
Van joepie joepie watjekou pardoef
Gelukkig is hij zacht van aard
Hij slaat ons nooit, hij blijft bedaard
Van joepie joepie watjekou pardoef
Toen vorige week mijn zus uit sjacherijn spontaan
De brand in de gordijnen had gestoken
Heeft hij haar slechts verdrietig toegesproken
En is beheerst daarna in dienst gegaan
In funktie als die diender met z'n dikke gummiknuppel
Van joepie joepie watjekou pardoef
De dag daarna stond in de krant een foto van een demonstrant
Met pappa: Joepie watjekou pardoef!
Die pappa Van joepie joepie watjekou pardoef

M'n vader is een diender met een grote blikken sabel
Van joepie joepie watjekou pardoef
Mijn moeder hakt er zielstevree
Bij wijlen de spinazie mee
Van joepie joepie watjekou pardoef
Pas heb ik vaders duiven allemaal geslacht
Omdat die krengen op mijn bromfiets poepen
Toen zei die: "Had je mij niet kunnen roepen?"
Waarop hij kalm zich naar 't buro begaf
In funktie als die diender met die grote blikken sabel
Van joepie joepie watjekou pardoef
Die avond, bij een straatkonflikt
Is er een jongen doodgeprikt
Van joepie joepie watjekou pardoef
Die pappa Van joepie joepie watjekou pardoef

M'n vader is een diender met een zware dienstrevolver
Van joepie joepie watjekou pardoef
Na diensttijd legt hij 't ding steevast
Bij 't wasgoed in de linnenkast
Van joepie joepie watjekou pardoef
Laatst heeft hij moeder met de kruidenier betrapt
Op bed, met aan elkaar geprangde lijven
Hij vroeg die grutter, voortaan weg te blijven
En is bedaard naar het buro gestapt
In funktie als die diender met z'n zware dienstrevolver
Van joepie joepie watjekou pardoef
Een fietsendief die vluchten dorst
Kreeg 's nachts een kogel door zijn borst
Van joepie joepie watjekou pardoef
Die pappa Van joepie joepie watjekou pardoef
