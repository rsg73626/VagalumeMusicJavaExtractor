ZURE BOMMENTANGO

De bom zal ons vinden bij ons glanzende tv-toestel
Zalig op een tandschoon dropje leuterend
Om ons Swiebertje danig verkneuterend
Maar in een gammel, rottig huis. Dat wel
Hij treft ons liggend in de bermen van de autoweg
Met de transistoren naast ons dwaze hoofd
Jammer, dat de knal ons helaas berooft
Van d'uitslag Ajax-Feijenoord. Da's pech

Hij zal ons bakken
Aan het strand van Zandvoort a/d Zee
Met vijftien duizend zielen per hektare zand
Doch dat hoeft ons toch niet zozeer te bezwaren, want
Dwiekwart zijn Duitsers. Dat valt mee

Hij zal ons vinden, eenzaam zonder West, en zonder Oost
Zellefs zonder Nieuw-Guinea allegaar
Echter met het diktatortje Salazar
Als bondgenoot. En da's een hele troost
Hij zal ons begrijpen bij zo'n pittig glaasje Heinekuns
Deftig dampend aan een Peter Stuyvesant
En wij sneuvelen fier. Laat ons maar schuive, want
Ons populairste lijk heet meester Luns

Het zal wel schroeien
Slechts een eenling, die het overleeft;
Mevrouw Philips, Miljonairen
't Hof, en hoge militairen
Maar mensen van ons simpel slag
Moeten hopen dat die dag
D'N.C.R.V. veel zendtijd heeft
