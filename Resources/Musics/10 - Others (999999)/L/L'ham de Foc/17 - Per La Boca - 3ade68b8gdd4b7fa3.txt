PER LA BOCA

Per la boca mor el peix
que no la va tancar.
Per la boca la mentida
parida amb sal.

M'entravessa
un fil d'aram.
Cus el llavi a dalt i baix
i ja no tinc badall.

Bocafluix de malnom m'han posat.
Malcarat, no em coneixen per la faç.

Calla la boca,
sembla mudeta,
dis-me el que vullgues
a cau d’orella! (2x)

Hauria d’haver fugit
en vore’t venir.
Ara vull que moga el vent
i s’enduga allò que he dit

I fa calma,
no vol moure un sospir.
I per no fer mut i prou
la llengua em va trair.

Bocafluix de malnom m'han posat.
Malcarat, no em coneixen per la faç.

Calla la boca,
sembla mudeta,
dis-me el que vullgues
a cau d’orella! (2x)
