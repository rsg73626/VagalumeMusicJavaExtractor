RAUNIOTORNI

Tuhansia askeleita 
sään pieksemiä matkaajia. 
Kauppiaita, maankiertäjiä 
nälkäisiä kerjäläisiä 

Metsästysseurueita, 
mahtavia saaliita, 
metsän petoja 
suurten leirien tulia. 

Lempeitä talvia 
ja tappavia kesiä 
Tulvivia jokia, 
kuivuneita uomia. 

Ja... 

Murskaantuneita miehiä 
poltettuja ruumiita. 
Verisiä teriä, viillettyjä kasvoja. 
Piirittäjien raskaita iskuja. 

Torni on nähnyt ne kaikki. 
Torni on kestänyt kaikki.
