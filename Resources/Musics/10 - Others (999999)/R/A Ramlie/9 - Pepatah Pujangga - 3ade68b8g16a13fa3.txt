PEPATAH PUJANGGA

Burung-burung berterbangan
Angin pagi bertiupan
Sang suria mula memancar
Menyinari alam yang indah

Insan di dunia mula tersedar
Sehari lagi umur meningkat
Yang dah pergi akan di ganti
Yang masih hidup terus berbakti

Jangan takut pada mati
Jika beriman yang suci
Kubur bukan perhentian rohani
Tapi perhentian jasmani

Wahai insan-insan beriman
Inilah pepatah pujangga
Kata yang telah diberikan
Dari insan bijaksana

Mari insan kita semua
Menadah tangan pada Yang Esa
Memohon doa pada Ilahi
Agar selamat hidup dan mati
