HURMESAMMALET

Valmistaudu taisteluun, 
miekan mahtavan mittelöön. 
Tänään täytyy olla vahva, 
väkevä kuin honkapuu. 
Haastaa meidät vihollinen, 
kaunan ikuisen kantajat. 
Tahtoo taistoon kuolohon saakka, 
kalman maille kalpehille. 
Loppuu tänään vihanpito, 
vanha kiista isien. 
Toisen tuhoon lopulliseen, 
ikiuneen suloiseen. 
Torvet suuret vaskiset, 
yhteenoton ilmoittaa. 
Alkaa mittelö hirmuinen, 
vihanpito viimeinen. 

x2 
Taistoon käy, 
viimeiseen. 
Sammalille hurmeisille, 
painuu kohta päät. 

Rauta rautansa kohtaa, 
sepän muotoon takoman. 
Toinen toista vahvempana, 
murtaa rikki heikomman. 
Nyt yksin seisoo hän, 
vastustajistaan vapautettu. 
Herääkö vielä joskus raivo, 
räiskyvä tulen punainen. 
Ottaako valtansa vietäväksi, 
virran mukaan pyörteisiin. 
Tuonnempana sen saa nähdä, 
väkevyyden veressään. 
Onko laskenut rauha maille, 
kankahille kovien kivien. 
Ottaako tulta jälleen alleen, 
vihansiemen ikuinen. 

x2 
Taistoon käy, 
viimeiseen. 
Sammalille hurmeisille, 
painuu kohta päät.
