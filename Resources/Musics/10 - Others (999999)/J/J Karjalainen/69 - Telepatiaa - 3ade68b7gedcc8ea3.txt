TELEPATIAA

Muistan kuinka hiivimme
Ylös vuokrahuoneeseen
"Älä herätä mummoa" sä sanoit
"Jätä kengät eteiseen"
Ja sä keitit meille teetä
Itämaiseen tapaan
"Uskotko yliluonnolliseen?" sä kysyit
"Uskotko telepatiaan?"

refrain:
Tähtilampun alla
Siinä sängyn laidalla
Kun me kerran suudeltiin
Oi mä uskoin ihmeisiin

Kuuntelimme viestejä
Radion kohinasta
Ja koitimme siirtää pöytää
Ajatuksen voimalla
Seinän takana mummo
Jatkoi yskimistään
Meillä oli yliaistit
Hän ei kuullut yhtään mitään

refrain

Mistä muistin sinut nyt
Niin monen vuoden jälkeen
Käsivoiteesi tuoksun
Kai tunsin jostain leijailleen
Vai tapahtuiko kenties jotain
Elämää suurempaa?
Muistatko kun leikimme
Telepatiaa?

refrain
