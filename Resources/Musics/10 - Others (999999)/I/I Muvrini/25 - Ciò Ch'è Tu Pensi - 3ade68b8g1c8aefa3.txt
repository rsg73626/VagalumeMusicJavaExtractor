CIÒ CH'È TU PENSI

Ciucciarella cum'è un fiore
Sì cum'è mele chì corre
Cù li to belli ochji smensi
Dimmi tù ciò ch'è tù pensi
Dimmi tù ciò ch'è tù pensi

Pensu musica turchina
Chì m'incanta la matina
Eppo musica turchina
Chì schjarisce la marina

Pensu rusignolu d'oru
Trilla è canta da l'alloru
Eppo rusignolu d'oru
Chì mi spanna lu mio core

Ciucciarella
Cum'è un fiore
Sì cum'è mele chì corre
Cù li to belli ochji smensi
Dimmi tù ciò ch'è tù pensi

Pensu muvrella chì nasce
Pè i monti corre è pasce
Eppo muvrella chì nasce
Impannata é belle fasce

Pensu stelle innargentate
Chì fiuriscenu nuttate
Eppo stelle innargentate
Chì adornanu serate
