MANGANIOLU

Manganiolu, Manganiolu, fammi vede u Niolu
Fammi vede una muvrella
Fammi vede a più bella, fammi vede a più bella

Quandu ùn ci hè scola toccu l'aprile
Falu à ghjucammi sola in curtile
Sò mamma è babbu à travaglià
Chjosa in curtile, chjosa in curtile, mettu à sunnià

Cola l'argentu da a funtana
Mammona in piazza fila a lana
Manganiolu collami tù
In Calasima, in Calasima è da Cintu insù

Manganiolu, Manganiolu, fammi vede u Niolu
Fammi vede una muvrella
Fammi vede a più bella, fammi vede a più bella

Golu sculiscia à petre tonde
E pesce leste saltanu in l'onde
Manganiolu collami tù
In Calasima, in Calasime è da Cintu insù

Manganiolu, Manganiolu, fammi vede u Niolu
Fammi vede una muvrella
Fammi vede a più bella, fammi vede a più bella

Pè a furesta corre u ventu
Ciuffi di pini ne move centu
Manganiolu collami tù
In Calasima, in Calasima è da Cintu insù

Manganiolu, Manganiolu, fammi vede u Niolu
Fammi vede una muvrella
Fammi vede a più bella, fammi vede a più bella
