PREGHERA

So natu temponi fà
So scorsi li mesi è l'anni
È m'anu vistu ingrandà
Più di mille li verani

Quantu n'aghju intesu canti
È rise di damicelle
N'aghju vistu passà tanti
Pastoricù pecurelle
Po mi so mortu una sera
D'Agostu à meza fuchera
Da favvi trimà
Da favvi trimà

Quanti ciuffri inargentati
Tutti tamanti à lu meiu
In fume saranu cullati
Quand'è mi so mortu eiu

Ma mi lamentu perchè
Vhi pensu à issu giuvanottu
Smaritu à tempu chè mè
Partutu à l'anni diciottu
S'hè mortu listessa sera
D'Agostu à meza fuchera
Da favvi trimà
Da favvi trimà

Un ghjornu rinsceraghju
Un ghjornu à lu maghju bellu
Una vetta li mandaraghju
A prima sarà per ellu
È faremu le prighjere
D'un vedene più fuchere
È faremu le prighere
D'un vedene più fuchere
Da fallu campà
Da fallu campà
Da fallu campà
Da fallu campà
Una eternità
Una eternità
