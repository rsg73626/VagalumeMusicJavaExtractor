RIFA LU MONDU

A soia la stella ne luce quallà
Hè cum’è un bel ghjornu chì s’ole pisà
Chì corre la ronda u tempu chì và
E voca su l’onda di l’umanità
I soi li battelli sò d’altri navicà
E soie le terre sò terre d’amà
Pisate le vele di fraternità
Un ventu una fede u facenu andà
Un soffiu una sete un ghjustu campà
S’e v’avete un core in pettu cum’è tutte le zitelle
Forse lu ritruverete pè le strade le più belle
ùn ne trova più riposu campà vita à so manera
à u sole dì dumane batte pè la terra intera
Vole
Vole
Rifà lu mondu rifà lu mondu
è lu mondu u mondu vole
U mondu move d’amore nove
è lu mondu u mondu vole
U mondu move d’amore nove

A soia la spera a face cantà
In giru à la sfiera d’un libaru andà
Un cennu d’amore li basta chì sà
Un fiume chì corre una alma chì và
I soi li ghjuvelli ùn sò ch’è libertà
E soie le terre sò terre d’amà
Sò pace à le guerre di tutte l’età
Di tutte le brame i sogni à salvà
Ghjustu una candella in l’imensità
S’è v’avete un core in pettu cum’è tutte le zitelle
Forse lu ritruverete nantu à le terre surelle
Di passione cusgita n’hè tutta la so pelle
Frà le so preferite pacifiche è ribelle
Vole
Vole
Rifà lu mondu rifà lu mondu
è lu mondu lu mondu vole
U mondu move d’amore nove
è lu mondu lu mondu vole
U mondu move d’amore nove
è cum’è un sole sì ne và
è cum’è un sole turnarà
Rifà lu mondu
Rifà lu mondu ...
