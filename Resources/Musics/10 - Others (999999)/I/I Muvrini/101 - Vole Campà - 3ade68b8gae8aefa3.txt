VOLE CAMPÀ

Ci hè un omu chì passa
In la notte quallà
Quì e porte sò chjose
Chì hè un pezzu digià
Un omu chì và

È pè tuttu l'amore
D'una vita à purtà
Hà un anellu à e dite
Ch'ellu ùn pò cunsulà
Un omu chì và

È i passi sò longhi sin'à duve ellu và
Po sò tante ferite ch'ellu vole squassà
Sentu chjamà
Sentu chjamà

È u mondu in core
Risponde cù mè
Vultaranu l'ore
Di u so vulè

Ùn s'hè mai vultatu
Si ne vole scurdà
U so core l'hà datu
À un battellu chì và
Sentu chjamà

Ma u solu secretu ch'ellu vole cuntà
Ghjè nantu à l'orisonte ch'ellu cerca quallà
Vole campà
Vole campà ...
