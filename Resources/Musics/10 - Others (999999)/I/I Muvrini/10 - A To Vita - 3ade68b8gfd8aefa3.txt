A TO VITA

Ai pesu lu ditu di core è di memoria
U to solu partitu a to prima vittoria

Vinti anni à lu destinu un pezzu ch’è tù vochi
A circà lu caminu erete belli pochi

Sò vinti anni di vita chì venenu à pichjà
È cum'è una ferita chì ti face marchjà
Hè Corsa la to vita di lege preferita
Campà
Campà

Ai lasciatu corre à spessu li to affari
Risparmiatu l'amore ancu à i to più cari

Vinti anni cum'è un focu accesu in le to vene
Pè un pezzu di locu chì sì cerca un avvene

T'anu chjosu le porte messu nantu à una lista
Eppo t'anu ancu trovu l'anima terrurista

Vinti anni ch'è tù batti un paese à lu core
È nantu à i ritratti e ricunnosci l'ore

Sò vinti anni di vita è tandu cum'è avà
Ci hè sempre una ferita chì ti face marchjà
Hè Corsa la to vita di lege preferita
Campà
Campà …
