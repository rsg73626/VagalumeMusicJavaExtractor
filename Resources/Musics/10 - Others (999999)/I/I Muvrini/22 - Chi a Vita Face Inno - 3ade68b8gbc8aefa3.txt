CHI A VITA FACE INNO

Ti parianu ore chjare
Quelle di u sunnià
Quelle di l'idee pare
Chì ne vanu à maturà

Ma falanu e fiumare
Si volenu purtà
Ogni ponte ogni altare
Ogni verga à rifiatà

Quand'è tù dici di si
Chì a vita face innò
Chì u core pichja quì
Ma ne vince la raggiò
Quand'è tù dici di sì
Chì a vita face innò

Ti paria d'avè fattu
Una casa da campà
Quattru muri per un attu
Una cansa à rispirà

Ti pare avà disertu
U silenziu à occupà
Quellu chè tù ai spartu
Nantu un lettu da fascià

Quand'è tù dici di si…

Ti faci issi dui passi
Da scurdà chè tu ci sì
Cascatu indù i lacci
Tesi pè isse strade quì

Viaghji nantu à i chjassi
Da scurdà ti ne cusì
Di tanti calculi bassi
Di issa ghjente custì

Quand'è tù dici sì …
