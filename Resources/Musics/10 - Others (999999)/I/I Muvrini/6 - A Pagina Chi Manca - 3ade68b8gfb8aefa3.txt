A PAGINA CHI MANCA

Ghjè cum'è ùn dispacciu ch'eo ti mandu
Un ricordu chì ti vole parlà
Di quandu più nunda m'appartene
Di tuttu l'amore ch'ellu sà

Ghjè cum'è una sera di Nuvembre
Chì a notte ùn vole addurmintà
Quand'ellu hè finitu lu viaghju
Chì u core ùn si vole piantà

In memoria
D'una casuccia bianca
Di l'avvene chì ci stava digià
Vogliu scrive a pagina chì manca
U libru chì m'aiuta à campà

Ghjè cum'è una lacrima chì ferma
Mi face soffre una altra volta
L'ultima parulla chì rivene
Dumanda anch'ella una risposta
Dumanda anch'ella una risposta

Ghjè cum'è un basgiucciu ch'eo ti mandu
Pè quelli ch'eo ti vulia dà
Cum'è una piazzuccia ch'eo ti tengu
Una porta aperta pè vultà
Una porta aperta pè vultà

In memoria d'una casuccia bianca
Di l'avvene chì ci stava digià
Vogliu scrive a pagina chì manca
U libru chì m'aiuta à campà …
