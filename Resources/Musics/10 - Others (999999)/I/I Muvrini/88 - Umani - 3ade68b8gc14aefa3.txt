UMANI

Issa terra nantu à le so mane
Hè cum’è fiore cum’è pane
Hè di vicende paisane
Di muratelle è di funtane
Anu figlioli à allevà
Quelle faccende di l’andà
A pacienza chì u tempu sà lascià

Portanu à collu e so pene
In lu silenziu di e so vene
Un fiume corre le so piene
U sole si pesa quallà
Una ora nanzu à lu campà
Una ora prima à suminà
S’è qualchi unu vene à pichjà
In casa soia
Ci hè un focu pè scaldà

Sò umani
Umani
Solu umani
Umani
Dinù eo
Dinù eo

A pelle l’anu mora à pena
Di machje croscie è di fulena
L’amore staccia la so rena
Quandu a notte vene à traì
Ch’ellu ùn ci hè parulla pè dì
Tantu chì l’anima ne sà
S’è un cristianu vene à cascà
Anu issa fede
Chì v’arizza pè marchjà

Sò umani, umani
Solu umani, umani
Dinù eo
Dinù eo
Dinù eo …
