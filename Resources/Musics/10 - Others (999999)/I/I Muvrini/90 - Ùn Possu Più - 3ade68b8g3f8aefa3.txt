ÙN POSSU PIÙ

é l'aghju torna in core è stasera più forte
U dulore di l'ore è e sperenze morte
é a vechja canzona di i so falzi patti
L'addisperu chì tona e parulle è po l'atti
Quand'elli vultaranu
À dicci lu veranu

Vai vaici tù
Eo
Eo ùn possu più

U listessu cunsigliu è tanti sò partuti
L'avvene à testa o cigliu è i sogni caduti
é l'amarezza in gola isse limosine à sparte
À ritruvassi sola pè e strade diserte
é issu tempu chì mena
Nantu à listessa pena

Vai vai vaici tù
Eo eo
Eo ùn possu più

E pagine arrubbate in le nostre memorie
E bugie malate e chjame derisorie
é isse quistione poste à vulè campà quì
E so falze risposte è i basta cusì
Quand'elli vultaranu
À porghjeci a manu

Vai vai vaici tù
Eo eo
Eo ùn possu più ...
