A CURSITÀ

Incù isse parulle scritte
In fondu à l'ochji chjari
È isse lacrime zitte
Mezu à li to più cari
Cum'ella hè dolce à parlà
A meia a Cursità

Incù issu troppu d'amore
Chì vi corre a pelle
Cusì bellu culore
Chì t'accende di stelle
Cum'ella bella à cantà
A toia a Cursità

Incù i so paisoli
D'amarezze cutrate
Ùn ci sô i figlioli
Hè finitu l'estate
Cum'ella vene à trimà
A meia a Cursità

Incù isse pagine storia
Mezu à u libru chjosu
Pè u ventu memoria
Quandu tuttu hè ritrosu
Cum'ella hè dura à campà
A nostra a Cursità
Cum'ella hè dura à campà
A nostra a Cursità…
