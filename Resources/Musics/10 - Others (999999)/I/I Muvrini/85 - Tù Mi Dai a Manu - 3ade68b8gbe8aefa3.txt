TÙ MI DAI A MANU

U mondu pienghje si sente more
U mondu trema di mal campà
È face notte daretu à l'ore
U mio figliolu chì ci voli fà

Sta sera dormi tesoru bellu
Ùn possu micca ùn possu o Bà
Aghju lu core sin'à quallà
Chì và chì và
Chì và chì và

Tù mi dai a manu
Andaremu o Bà
Girà lu mondu sanu
L'umanità
Purtaremu l'amore
À chì ùn nè hà

Isse mamme sole chì si ne vanu
È issu zitellu chì nascerà
Ùn canta mai u so veranu
U mio figliolu chì ci voli fà

Stasera dormi tesoru bellu
Ùn possu micca ùn possu o Bà
Aghju lu core sin'à quallà
Chì và chì và
Chì và chì và

Ci hè un battellu chì frisgia l'onde
A luna bella l'aiutarà
Anch'eo o Bà vogliu risponde
U mio basgiucciu sin'à quallà
Chì và chì và
Chì và chì và

Tù mi dai a manu andaremu o Bà
Girà lu mondu sanu l'umanità
Purtaremu l'amore à chì ùn nè hà
Tù mi dai a manu
Tù mi dai a manu
