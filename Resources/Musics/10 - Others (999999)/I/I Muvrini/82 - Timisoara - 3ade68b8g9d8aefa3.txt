TIMISOARA

Pudie esse nome
Di l'aghja chì insegna
U crucivia anticu
Di un riu manganellu
Trà slavu è latinu
Timisoara

Pudie esse lume
Di u sole chì sprichja
A l'albe di u mondu
Di u sguardu zitellu
Trà a vita è l'amore
Timisoara

Trà slavu è latinu
Trà vaghjime è invernu
Trà a vità è l'amore
Timisoara

Ma quandu t'intesi
Ere nome d'infernu
Di carne straziata
È di pazzia orrenda
È vulie vindetta
Chì si ferità eterna
Timisoara
Timisoara
Timisoara, o li cani
Timisoara
Timisoara
Turnerai à campà
