S'È TÙ SAPESSI

S'è tù sapessi quantu l'ore
Venenu à pienghje à lu mio core
No simu soli per parlà
Inseme ci femu sperà
S'è tù sapessi

S'è tù sapessi quante volte
Mè m'accendenu e rivolte
Quand'elle sò centu à pichjà
Quant'eo n'averia à cantà
S'è tù sapessi
S'è tù sapessi
S'è tù sapessi

S'è tù sapessi induve stò
Cum'elle mucanu e prigiò
Quì per difende a libertà
L'omi si facenu tumbà
S'è tu sapessi
S'è tu sapessi quantu amore
In li mio ochji vole corre
Ghjè più bellu u campà
Quand'omu hà qualcosa à dà
Quand'omu hà qualcosa à dà
S'è tù sapessi
S'è tù sapessi
S'è tù sapessi

S'è tu sapessi in casa meia
Cum'ella ci ingranda l'idea
Quand'è no ci mettimu à dì
U sole chì pò luce quì
S'è tù sapessi
S'è tù sapessi
S'è tù sapessi
