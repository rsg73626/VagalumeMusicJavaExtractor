MI TREMA L'ESSE

Per i to lochi appesi
À straziapane
È per i to paesi
Senza campane

Per e to tramuatane
È e nivaghje
Per e to sciappittane
À cocipiaghje
Mi trema l'esse

Per u castagnu mortu
Senza patrone
È per l'alivu tortu
Negrucarbone
Mi trema l'esse

Per le to invernate
À fiscaventu
È tutte l'attrachjate
À u silenziu

Per i travagliadori
À mani stanche
È per i to pastori
À greghje bianche
Mi trema l'esse

Per l'omi imprigiunati
À stonde amare
È tutti i spatriati
Dillandi à u mare
Mi trema l'esse
À crepacore
Mi trema l'esse

Per e to citadelle
À conta storia
E to cause belle
È a vittoria

Per l'idea chì move
À brusgia vene
È tutte e lune nove
Di u to avvene
Mi trema l'esse
A spannacore
Mi trema l'esse...
