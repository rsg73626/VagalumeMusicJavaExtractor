VOGLIU

Pè ritruvà i sogni chì u ventu si porta
Porghjeci a manu apreci a porta
Pè rifà u viaghju risponde à la sorte
Festighjà le dumane e to belle racolte
Pè cunsulà e pene pisà le rivolte
Tene contu a pace in lu solcu di l’orte
Nantu à i lindumani u to cantu più forte
A sperenza chì cresce è si pesa una volta

Vogliu un populu chì ride
Vogliu un populu chì canta
Pè amore rispundite
V’aghju sunniatu tantu
Vogliu un populu chì ride
Vogliu un populu chì canta

Quand’ellu hè tempurale è ch’ellu ci vole à crede
Quand’elle vanu male à passione è a fede
Quandu a notte fala à lascià e so pene
Quandu a notte cala è ritarda l’avvene
Pè ritruvà la stima ritruvà la gioia
Tene caru lu mondu è po la casa soia
Pè affruntà li ghjorni fà fronte à la vita
A verità crudele a dignità ferita

Vogliu un populu chì ride
Vogliu un populu chì canta
Pè amore rispundite
Vi aghju sunniatu tantu
Vogliu un populu chì ride
Vogliu un populu chì canta ...
