À MARE BELLU

Sò parulluce ch'eo vulia lascià
Sò cum'è lumerucce chì nimu spinghjerà

Ùn sò chè tratti chì sanu imaginà
Cum'è vechji ritratti chì facenu pensà

Sò campanelle in core à trizinà
Ammansite ribelle à mezu à le cità

Ùn sò chè note in aria à musicà
Di quelle chì omu scote nantu à gamme da fà

Rispondenu e brame quand'è tù chjami tù
Carezzanu e mamme l'ùn pienghinu mai più

È sanu ì ritorni e strade pè vulta
Allonganu i ghjorni d'un altru sunnià

À mare bellu
U core à navicà
À mare bellu
Duve elle volenu andà
À mare bellu
U core à navicà
À mare bellu
E faremu cantà

Sò letterelle chì francanu l'età
Accendenu e stelle chì ti ponu mancà

Ùn sò chè traccie ricordi da salvà
È t'aprenu e braccie è t'olenu parlà

Si portanu a vita cun elle à suminà
Po quand'ella capita ti facenu trimà

È sanu di l'amore chì più nimu ti dà
Sin'à l'ultimu fiore t'accumpagnarà

À mare bellu
U core à navicà
À mare bellu ...
