UNA CRIA

Sta sera lu vogliu d'amore
U versu chì mi nasce in pettu
È ingranda sta sera lu fiore
Chì sé da quand'hè ch'eo n'aspettu

Cun ellu ma quant'eo vurria
Rinchede li cori una cria
Rinchede li cori una cria

Sta sera lu facciu più bellu
U cantu chì m'apre la gola
È s'apre sta sera un purtellu
A notte ùn ti lescia più sola

Cun ellu ma quant'eo vurria
Fé luce li ghjorni una cria
Fé luce li ghjorni una cria

Sta sera s'impanna di goia
A voce chì ti vole fé festa
Chì vene sin'é in casa toia
È ad ogni core s'aresta

Cun ella ma quant'eo vurria
Imbellisce le stonde una cria
Imbellisce le stonde una cria
