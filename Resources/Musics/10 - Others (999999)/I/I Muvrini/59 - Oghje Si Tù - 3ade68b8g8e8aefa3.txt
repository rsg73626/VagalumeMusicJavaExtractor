OGHJE SI TÙ

Tutte le strade di u mio mondu
Pè una sera voltanu quì
Mezu à le brame di u circondu
In un abbracciu venenu à dì
Quandu l'amori di u mio profondu
Pè una notte dormenu quì

È issu battellu chì frisgia l'onde
Cum'è un viaghju chì ùn pò finì
Oghje issa voce chì mi risponde
A terra hè bella stemmuci quì
Issa lumeruccia nantu à e sponde
Chì à lu mio core dice di sì
Chì à lu mio core dice di sì
Oghje sì tù
Oghje sì tù ...
