APPERLAMANU

O’mancu pè l'amore
In l'ochji di a pena
Pè quandu un omu hè solu
In la notte amarena
O’mancu pè u pettu
Chì batte mille brame
U sole di l'affettu
Arrubbatu à le mamme

Pigliacci apperlamanu u core à lu veranu
Pigliacci pè luntanu
À voce rivolta ùn sia ch’è una volta
Risponde più forte cambialla a sorte
Fallu vince l'avvene ancu à noi ci vene
Risponde a vita
Cambialla a vita

O’mancu pè u pientu
Chì incroscia lu viaghju
U celu di u stentu
Ù prussimu ragiu
O’mancu pè u nostru
Ch'elli s'anu pigliatu
U rossu di l'inchjostru
Chì scrive u speratu

Pigliacci apperlamanu u core à lu veranu
Pigliacci pè luntanu
À voce rivolta ùn sia ch’è una volta
Risponde più forte cambialla a sorte
Fallu vince l'avvene ancu à noi ci vene
Risponde a vita
Cambialla a vita …
