PARTE

Sente chjamà ma duve vai
Decide d'ùn risponde mai
Tumballa à pena a memoria
È mette in pezzi a so storia
Chjode a porta senza dì
Chjode a porta è pò smarì
È po smarì
Fassi un basgiu dinù
Fassi un basgiu dinù
Una volta è po più
Parte

À i figlioli una carezza
Pè toglie à pena di tristezza
Prumette centu ricumpense
Salvà le s'ultime apparenze
Ella piglialla pè a manu
Cum'è scusassi pianu pianu
Pianu pianu
È dilli ùn pienghje più
È dilli ùn pienghje più
Una volta dinù
Parte

Ùn pudè dì ch’è pacienza
Cum'ella fala una sentenza
È duie parulluce scritte
Cum'è isse cunclusione afflitte
Cum'è isse cunclusione afflitte
Parte

Ùn vultassi mai più
Ùn vultassi mai più
Parte …
