A VOCE RIVOLTA

Golu ci conta
L'ore candelle
D'eternità
Libecciu alliscia
L'ore zitelle
Di libertà,
U sole innora
E cime quassù
E u mio cantu
Ti chjama dinù
O terra Corsa
Di li mio turmenti
O terra Corsa
Dimmi s'è tù senti

Sò muntagnoli
Arradicati omi di quì
À d'altri soli
Sò spalluzzati
Ma stanu quì,
Sò to figlioli
È ancu di più
Quand'ella hè l'ora
Rispondi ancu tù
Populu Corsu
Pè l'ultima volta
Dilli chè tù si
À voce rivolta …
