LA MUSICA CHE PIACE A NOI

E' cominciata presto, tanti anni fa 
la storia che riguarda noi e la musica 
cantare filastrocche ai compleanni o per Natale 
stonate sottovoce e ripetute sempre male. 
Poi per televisione cantanti e varietà 
dietro le rime facili delle pubblicità 
valanghe di canzoni per il festival dei fiori 
e ritornelli col playback, provare a fare i cori 

a passi incerti nella musica c'entravamo anche noi. 

Con gli anni della scuola, l'insegnante musicale 
lui batteva il tempo sopra al banco ed io cercavo attento di contare 
i primi quattro quarti per dividere le note 
riuscire a riconoscerle ma poi sbagliare le battute e allora 
radio accesa sempre al massimo, programmi no stop 
frequenze americane sopra i tempi del rock 
seduti intorno al giradischi, chitarra e quattro accordi 
sgolarsi in compagnia alle feste fino a tirare tard, insomma 

a passi incerti nella musica c'entravamo anche noi 
mille speranze e poca pratica però non ci lasciava soli mai 
era l'inizio e poi strada da fare quanta ne vuoi 
ma già col sogno di incontrare un giorno chi si accorgesse di noi. 

Regalo promozione un pianoforte a noleggio 
lezioni interminabili di scale e di solfeggio 
per imparar la classica e suonarla senza errori 
però la notte in cuffia musica rock e nuovi cantautori 
per poi formare il primo gruppo coi compagni della via 
voce, chitarra e basso e uno che picchia sulla batteria 
suonare musica ribelle inglese, la festa nelle scuole 
provare e riprovare senza saper le parole insomma 

siamo cresciuti con la musica, ci siamo dentro anche noi 
poche certezze e tanta pratica si sa che quella non ti basta mai 
dopo l'inizio vai la strada è lunga e non finisce mai 
ma continuiamo con lo stesso sogno... fare la musica che piace a noi.
