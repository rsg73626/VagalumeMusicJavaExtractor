E DUMANE DINU

Da prufondu à le mio vene
U mio core ne suvene
Ere tuttu è ancu à pena
U rispiru di a mio lena
Ere l'altra manu tesa
Quandu a vita punghje è pesa

Oghje sempre sì tù
Di issu celu ch’è mi sunniava
Ogni ghjornu di più
Un amore chì ricuminciava
È dumane dinù
In core meiu ci sarai tù
Cum'è un sole quassù
Cum'è un sole chì si chjina più
È dumane dinù
Cum'è un sole chì si chjina più

Pè adulcì le mio pene
Apre l'ale di l'avvene
Ere surella ancu à pena
L'altru gestu chì sumena
Feminile lu to crede
L'acqua chjara di a mio sete

Oghje sempre sì tù
Di issu celu ch’è mi sunniava
Ogni ghjornu di più
Un amore chì ricuminciava
È dumane dinù
In core meiu ci sarai tù
Cum'è un sole quassù
Cum'è un sole chì si chjina più ...
