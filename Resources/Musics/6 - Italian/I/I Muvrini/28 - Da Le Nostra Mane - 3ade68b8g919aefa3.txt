DA LE NOSTRA MANE

L’avete fatte voi
Isse terazze murate
Era tempu d’eroi
è di petre zuccate
L’avete fatte inseme
è d’invernu è d’estate
à frustà vi e carne
à colpi d’operate
L’avete fatte prima
Quelle torre pisate
L’avete messe in cima
Da cumpagne fidate
Pè fà
Pè fà
Da le vostre mane
Da le vostre mane
Bianche cum’è pane
E vostre mane
E vostre mane

è po fattu la guerra
Cum’è suldati fieri
à difende a terra
è vighjà di penseri
Vi ne site privati
Di tanti asgi è viaghji
Ancu pocu pacati
à fà i ghjurnataghji
Ma l’avete cantate
Lascenducile degne
E sperenze salvate
à fuchere di legne
Pè fà
Pè fà
Da le vostre mane
Da le vostre mane
D’arte paisane
E vostre mane
E vostre mane
Pè fà
E vostre mane
