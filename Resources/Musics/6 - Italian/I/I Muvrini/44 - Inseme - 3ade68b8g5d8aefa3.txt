INSEME

Simu ingrandati inseme
Cum'è matina è sole
Duve ch'o ci era eiu ci ere tù
Quand'hè venuta l'ora
Di diccilu l'amore
S'hè apertu lu fiore giuventù

Dumane ti ne vai
Ne trincanu e to strade
I toi l'anu decisa cusì
A nostra vita ormai
Averà stonde amare
Anch'ella e so ferite à guarì

Ùn ci ne vale pienti
Ne ricumandazioni
A luntananza tomba ogni vulè
Morenu in li silenzii
E più grandi passioni
Ùn torna ch'è fulena u piacè

Si n'hè vistu digià
Innamurati à bastanza
Si n'hè vistu digià
Maladì a spiccanza

Ma simu sempre à tempu
Di metteci à palesu
U nostru amore tandu ingrandarà
Li daranu accunsentu
À ciò ch'era difesu
Quelli chì ci anu vulsutu spiccà

Sò torna celu immensu
Quelli ochji ammachjati
I to basgi mi dicenu di sì
I ci femu stasera
I più belli viaghji
Demu vita à u sognu natu quì

Quand'è no vultaremu
Coppiu di fughjiticci
U paese addunitu cantarà
I toi cù i mei
Senza più fà caprici
Si metteranu anch'elli à festighjà
Emu da campà
Emu da campà
Emu da campà
Inseme...
