L'ANIMA A LA VITA

Sta sera l'ore vanu triste
Soca vanu cum' mè
Cum'è quand'è tù partiste
Senza cumu nè perchè

Per unicu sperà
Lasciu scorre le mio pene
Trà u passatu è l'avvene
Quand'è tù dicie hè tempu
Per noi altri di piantà
Duve andave à sunnià

N'aghju l'anima ferita è tù sola chì ùn la sai
Eppò l'anima à la vita pè quand'è tù vultarai

Sta sera l'ore vanu sole soca vanu cum'è mè
Circanne l'altu sole è dumandalli di tè
Mi rivene quella sera sì partuta à fà veranu
Una valisgiuccia in manu
Eppo tuttu m'hè fughjitu
U to passu s'hè svanitu
Nunda vulia firmà

N'aghju l'anima ferita è tù sola chì ùn la sai
Eppò l'anima à la vita pè quand'è tù vultarai
Eppo l'anima à la vita pè quand'è tù vultarai…
