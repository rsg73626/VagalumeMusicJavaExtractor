DITELI

à issi zitelli à pena nati
Chì à u mondu venenu à pichjà
Nantu à i sogni innamurati
Chì a vita face trizinà

à issi figlioli inzuccherati
Chì ùn anu à core ch’è d’amà
Vo li vulete leghje o scrive
E prime rive di l’andà
Diteli
Diteli
Diteli chì u mondu hè scemu
A guerra hè solu pè ghjucà
S’elle s’allonganu e schjere
Hè chì ci hè festa pè quallà

Isse case bianche incrucittate
Ch’ellu si vede sbucinà
Sò paisoli pè l’estate
Duve no andemu à prufittà
Diteli
Diteli

è un altru ghjornu
Un altru ghjornu si pò dà
Un altru ghjornu
Un altru ghjornu a verità
Un altru ghjornu
Li dicerete a verità
Un altru ghjornu
Un altru ghjornu ...
