DUMANDA

Sô cum'è i venti chì vanu à ballà
À cori cuntenti pè l'imensità
Sô cum'è una vita chì s'apre cusì
Nantu una infinita chì dice di sì

Sô cum'è i celi chì sanu vighjà
È stanu fideli è sanu aspettà
Ùn anu catene sô di libertà
Ma sô centu pene chì nisunu sà

O, O, O, Maddalè
I mei l'amori vulete sapè
O, O, O, cara di mè
Sô centu addisperi è un solu vulè

Sô duv'è vo andate ma qual'hè chì sà
S'è vo l'aspettate dopu à l'annuttà
Sô e mio cantate chì ùn ponu bastà
À dimmi l'estate s'ellu venerà

Cum'è una dumanda ch'eo vi vogliu fà
U core i manda induv'è voi à pichjà
Sarete la Dea la sola per mè
Quantu in casa mea ci starete bè

O, O, O, Maddalè
I mei l'amori vulete sapè
O, O, O, cara di mè
Di li mio addisperi site lu perchè …
