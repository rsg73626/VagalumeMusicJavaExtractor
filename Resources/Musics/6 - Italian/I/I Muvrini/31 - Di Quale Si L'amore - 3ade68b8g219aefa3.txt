DI QUALE SI L'AMORE

A m’ai detta tante volte
Cusì pigliendumi a manu
è quand ella vene a notte
A mi cunfessi pianu pianu
A m’ai scritta nantu à un fogliu
A mare scemu à mare d’oliu
U nostru portu era quallà
è noi dui à navicà
A m’ai ghjurata più forte
Quandu a speranza mancava
Ch’elle eranu chjose le porte
è ch’ella era longa la strada
A sai
Chì mai
S’è tù mi voli dì
S’è tù mi voli dì
S’è tù mi voli sì
Di quale sì l’amore
U fiore u secretu chì và
Di quale sì l’amore
U fiore u tesoru quallà
è nantu à un scornu di ritrattu
U filu di a to scrittura
´ti tengu caru da cuntrattu
´†à sempre cum’è signatura
O pè accumpagnà la vita
A gioia è po l’acqua salita
ùn ti ne stanchi di fiurì
U nostru mondu à culurì
è pè assulià ne l’ore
Duve lu batte lu mio core
Mai ne dormenu e stelle
Hè troppu dolce la to pelle
A sai
Chì mai
S’è tù mi voli dì
S’è tù mi voli dì
Di quale sì l’amore
U fiore u secretu chì và
Di quale sì l’amore
U fiore u tesoru quallà
S’è tù mi voli dì
S’è tù mi voli dì ...
