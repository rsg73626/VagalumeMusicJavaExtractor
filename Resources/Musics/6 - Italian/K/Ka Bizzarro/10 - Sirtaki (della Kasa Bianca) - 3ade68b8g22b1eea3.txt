SIRTAKI (DELLA KASA BIANCA)

Che bastardi! Mi han buttato giù ben due palazzi 
Non so chi sia stato, ma ora sono proprio cazzi 
Sono proprio cazzi amari 
Adesso chiamo i miei amichetti 
E li faremo tutti fuori (con le bombe e i mortaretti) 

Siam partiti in una calda sera di settembre 
Le nostre morose sventolavan le bandiere 
Svolazzavano le stelle, scalpitavano le strisce 
“VI FAREM VEDER LE STELLE 
VI FAREMO IL CULO A STRISCE!” 
Si agitavano le stelle ed ondeggiavano le strisce 
Finché non esce chi è stato questa guerra non finisce 

SOCC’ MEL! Ma che bello stare su quest’ aeroplano! 
Vedi il mondo grande quanto il palmo di una mano 
E, nascosto dietro a un dito, ci sta questo pulsantino 
Che se adesso lo schiacciamo qui succede un gran casino 
E, nascosto dietro a un dito, c’ è il mio orgoglio americano 
Che si dice STRACONVINTO che non moriremo invano 

Hops! Scusate tanto se ho sganciato due testate! 
Ero un po’ sovrappensiero ed ho premuto il tasto 
Quello rosso con la scritta lampeggiante che diceva: 
“STAI ATTENTO! NON SCHIACCIARE, 
CHE POI DOPO TI FAI MALE!” 
Mi dispiace, non volevo, sono stato un po’ distratto… 
Buonanotte ai suonatori ( e a tutti quelli che stan sotto!) 

Be’… inutile piangere sul latte ormai versato… 
Visto che ci siamo… li ammazziamo proprio tutti 
Visto che ormai il danno è fatto, non lasciamone più traccia 
(meglio da quassù che doverli incontrare faccia a faccia) 
le Valkirie cavalcavano su Wagner a manetta 
vi raccoglieremo dopo…con la scopa e la paletta 

Son tornato a casa con le gambe tutte rotte 
Li ho ammazzati tutti, ma ho anche preso tante botte 
Loro avevan raso al suolo due dei nostri grattacieli 
NOI NE COSTRUIREMO MILLE (SOPRA I LORO CIMITERI)
