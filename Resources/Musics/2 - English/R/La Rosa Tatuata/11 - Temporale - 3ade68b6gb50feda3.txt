TEMPORALE

Come bandiere a mezz’asta su navi ancora in alto mare,
siamo come pugni di sabbia troppo difficili da afferrare,
come fantasmi di strada facciamo presto a sparire,
là dove i cani randagi vanno soltanto a morire.

Come destini ingannati dalle promesse non mantenute,
paghiamo il prezzo raggiunto dalle parole mai conosciute,
lo abbiamo sempre saputo e ripetuto invano che
chi guarda troppo avanti non sa vedere così lontano…
forse ci troveranno, ma saremo ormai lontani,
incontro alla tempesta, veloci come uragani,
quando si accenderà il lampo e il tuono comincerà a cantare
saremo al centro esatto, non ci potranno mai più toccare !

C’è ancora qualcosa da fare, ancora strada da camminare,
per poi poterci ritrovare
non più in ginocchio ma in piedi…
al centro del temporale!

