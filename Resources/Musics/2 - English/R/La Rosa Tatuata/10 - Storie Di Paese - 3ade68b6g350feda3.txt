STORIE DI PAESE

Marta aveva un sogno, un sogno ben preciso
riparato dalla pioggia, mascherato da un sorriso,
quando il vento dei vent’anni incominciò a soffiare
Marta con lo stesso sogno e un figlio a cui pensare.

Il ‘principe della spiaggia’ l’aveva già ingannata,
dimostrando la differenza tra una favola e la vita,
e quando gli angeli dal cielo si fermarono a guardare,
non le tesero la mano, no, lasciandola affogare.

Sono storie, storie, storie di paese,
di macchine rubate, di spose senza chiese,
sono strade, strade senza via d’uscita,
l’inferno è sotto casa ma il paradiso ….è in salita.
Marta aveva un sogno, un sogno ben preciso,
naufragato nella pioggia,violentato da un sorriso,
e quando il sole dei vent’anni cominciò a tramontare,
Marta col suo stesso sogno, nient’altro da raccontare.
Solo storie,storie,storie di paese…..

