NINNA NANNA PER SALLY

Entrerò nei tuoi sogni con una spada sotto il mantello
Per mandare via i fantasmi dalle mura del tuo castello,
porterò un cuneo di legno per il cuore dei vampiri
attirati dal tuo sorriso,assetati dei tuoi sospiri
e una pallottola d’argento per i lupi più affamati
che vorrebbero sbranarsi i tuoi baci più prelibati,
ma le streghe non ci sono più, anzi, non ci sono state mai
e questa notte Doctor Jekyll ha sconfitto Mr. Hyde.

Ho una scudo di cristallo scolpito da mago Merlino
Contro i draghi di metallo, se incendiassero il cammino,
sarà buio in fondo al bosco, ma non provare alcun spavento
"sulla groppa di un pesciolino cieco spariremo in un momento’’.
Il giorno ormai è andato e la notte già sbadiglia,
io resterò qui sveglio, vedrò abbassarsi le tue ciglia,
poi ti donerò le piume per volare apertamente,
ti soffierò le ali…ma non sarò distante.

