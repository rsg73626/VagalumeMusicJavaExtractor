DRIE ESKADRONS

Drie eskadrons huzaren zijn gereden
Op die Pinksterdag in mei
Drie patrouilles, geen is weergekeerd
Uit de Gelderse vallei

Elk van die drie patrouilles
Die moest verkennen waar de vijand stak
Is in hinderlaag gelopen
In de pan gehakt

refrain:
Drie eskadrons huzaren zijn gereden
Op die Pinksterdag in mei
Drie patrouilles, geen is weergekeerd
Uit de Gelderse vallei
Simon Thoma was erbij en Cruijff
Kooistra, Scholten, kleine Bruinsma, Beemsterboer en Duyff
Drie patrouilles, geen is weergekeerd
Uit de Gelderse vallei

Scholten sneuvelde schietend, toen hij door overmacht omsingeld was
Rosendonk kwam later pas weer bij in 't gras
Op de eis tot overgave heeft Simon Thoma luid geroepen: "nooit"
Stervend heeft hij nog zijn laatste handgranaat gegooid

refrain

Duyff heeft nog liggen zeulen met Beemsterboer, gewond en later dood
Jankend kroop hij waar de mof zijn heetste vuur verschoot
Bruinsma, de kleine schutter, heeft bij SS-ers zo'n paniek gesticht
Krijgsgevangen werd zijn eigen spuit op hem gericht

refrain
