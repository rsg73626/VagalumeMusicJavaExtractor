FLAMMA

Tempus est iocundum, o virgines!
modo congaudete, vos iuvenes!

Flos est puellarum, quam diligo,
et rosa rosarum, qua caleo.

Tua me confortat promissio,
tua me deportat negatio.

O, totus floreo!
iam amore virginali totus ardeo;
novus, novus amor est, quo pereo!

Tua mecum ludit, virginitas,
tua me detrudit simplicitas.

Veni, domicella, cum gaudio!
veni, veni, bella! iam pereo!
