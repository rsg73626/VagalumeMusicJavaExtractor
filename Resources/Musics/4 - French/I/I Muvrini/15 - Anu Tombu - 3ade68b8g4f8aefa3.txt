ANU TOMBU

Anu tombu un cristianu u giurnale a dice
Una Mamma hè ferita è ùn pò più fà nice

Da quant'ellu ne sà è quant'ellu ne pò
U celu hè bassu in Calasima
Stasera pienghje più ch'è prima

Ci hè un omu chì aspetta chere pè u so pane
Cum'è una aria suspetta nantu à sperenze vane

Da quant'ellu ne sà è quant'ellu ne pò
U celu hè solu in Calasima
Stasera trema più ch'è prima

Vecu centu disfatte è u mio core in pettu
Incù l'amore si batte quì ci hè cum'è un difettu

Da quant'ellu ne sà è quant'ellu ne pò
U celu hè mutu in Calasima
Stasera preca più ch'è prima

È u ghjornu hà suffertu quì a notte si face
U paese hè disertu sarà quessa a pace

Ci hè una voce chì chjama i senti l'oimè
Anu tombu una Mamma pudia accade à mè
Anu tombu una Mamma pudia accade à tè

È stasera ùn sà più è stasera ùn pò più
U celu fughje in Calasima
Stasera tona più ch'è prima ...
